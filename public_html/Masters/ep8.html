<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Omraam Mikhael Aivanhov, 17 Νοεμβρίου 1995 - ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>17 Νοεμβρίου 1995  </em></p>
         
        </div>
      </div>
     <p align="left">&nbsp; </p>
		
		<p>Η συμπόρευση με το θέλημα του Κυρίου είναι μεγάλη τύχη. </p>
		<p>Μη βιάζεσαι να βγάζεις συμπεράσματα προτού οι συνθήκες το επιτρέψουν, γιατί τότε οι κρίσεις είναι ατελείς και άδικες. </p>
		<p>Ο Θεός σού αποκαλύφθηκε επειδή ήταν η ώρα να συμβεί κάτι τέτοιο σε σένα, και γιατί έτσι μπορείς να βοηθήσεις και άλλους. </p>
		<p>Μην αρνείσαι τη ζωή με τις διακινδυνεύσεις και τις επιλογές της, άλλωστε ξέρεις πια πως οι επιλογές αυτές δεν οδηγούν σε διαφορετικό αποτέλεσμα, αλλά στο ίδιο. Δεν έχει σημασία η διαδρομή, σκέψου πως, σε γήινο επίπεδο, όλα θα ήταν πολύ ανιαρά χωρίς την πρόκληση της επιλογής. </p>
		<p>Δεν πρέπει ποτέ να φοβάσαι να κάνεις λάθη. Λάθη δεν υπάρχουν όταν ο προσανατολισμός σου είναι το έργο του Θεού. Να τα δέχεσαι όλα με αγάπη, υπομονή και βεβαιότητα πως δεν είναι παρά ένα ακόμη βήμα στο δρόμο που έχεις επιλέξει. Τίποτα δεν είναι αυτό που σε σταματά ή σε γυρίζει πίσω: σε όλες τις περιπτώσεις, προχωράς μπροστά. </p>
		<p>Ο χρόνος δεν υπάρχει. Αυτό που εσείς ονομάζετε «νωρίτερα» ή «αργότερα» δεν έχει καμιά ουσιαστική σημασία. Ο χρόνος είναι η αιωνιότητα, και ο δρόμος είναι πάντα η ένωση με το Θεό. Εσύ που ξέρεις, μείνε ατάραχη όταν ο γήινος χρόνος πιέζει, και μετάδωσε αυτή τη γνώση και στους άλλους. </p>
		<p>Όταν υπάρχει η πίστη, τότε τίποτα δεν είναι αυτό που δεν μπορεί να κατορθωθεί. Ο στόχος, η οργάνωση, η εργασία επιτυγχάνουν τα καλύτερα αποτελέσματα. </p>
		<p>Άνοιξε αυτά τα κείμενα σε όσους σου τα ζητήσουν. Είναι ακόμα νωρίς να τα διαδώσεις σε ευρύτερο επίπεδο, κάποτε όμως θα σου ζητηθεί και αυτό. </p>
		<p>Να ακολουθείτε πάντα αυτό που η καρδιά σας προστάζει. Το μυαλό είναι υπηρέτης, και δεν πρέπει ποτέ να γίνεται αφέντης. </p>
		<p>Προχώρα με όσα ξέρεις, ζήσε στον κόσμο που σε μεγάλωσε, μην επιζητάς να φύγεις απ' αυτόν και μην υποτιμάς τα μαθήματα που σου δίνει ή την αξία του. Η γήινη υπόσταση είναι καθαγιασμένη, αφού την ενδύθηκε και ο Κύριος Ημών Ιησούς Χριστός. Απόδωσέ της την ιερότητα που της αξίζει και τίμησέ την αναζητώντας να βιώσεις όλες τις πλευρές της. Εκείνοι που την αποποιούνται, το κάνουν μόνο όταν το έργο που τους έχει ανατεθεί απ' τον Θεό το απαιτεί. </p>
		<p>Ζήσε σε ισορροπία. Η εξάρτηση από τον υλικό κόσμο αποκλειστικά, κάνει την ψυχή να ατροφεί και έτσι ο Ναός του Θεού μένει κενός. </p>
		<p>Να χαίρεσαι με τις χαρές, να λυπάσαι με τις λύπες, η αταραξία είναι προσπάθεια αποτίναξης των ευθυνών και υποχρεώσεων της παρούσας ενσάρκωσης. Ανάλαβε κάθε ευθύνη που μπορεί να σου φαίνεται ευθύνη κάποιου άλλου, γιατί είναι και δική σου. Κανείς δεν υπάρχει μόνος, ας απλώσουμε όλοι το χέρι στους γύρω μας, και ας περιμένουμε να τους μιλήσει ο Θεός. Ο λόγος μας καρποφορεί μόνο όταν είναι λόγος του Θεού, η ψυχή μας ζει μόνο όταν ο Θεός της εμφυσήσει την πνοή Του, το πνεύμα μας μόνο όταν δεσμευτεί στο θείο Έργο. </p>
		<p>Να κάνεις παιδιά. Προσευχήσου για να ενσαρκωθούν μέσα σου φωτεινά πνεύματα που θα σηματοδοτήσουν το δρόμο προς την Τελείωση! Όλα όσα σου ζητούνται τα γνωρίζεις ήδη, και δεν πρέπει να αμφιβάλλεις γι' αυτά. Η πίστη σου θα δοκιμάζεται συνέχεια, οι δοκιμασίες είναι σκληρές, αλλά ο θρίαμβος μεγάλος. Μην ταυτίζεις τις δοκιμασίες με την Αλήθεια, γιατί τότε πέφτεις σε σφάλματα. Κράτα το όραμα ακλόνητο μέσα σου, γιατί τελικά αυτό θα επικρατήσει και θα επιβραβευθεί. </p>
		<p>Ο χρόνος δεν ζει, δεν είναι παρά μία γήινη φαντασία, μην αφήνεις λοιπόν να γίνεται παράμετρος που κρίνει τα βήματά σου. Να χαίρεσαι γιατί μέσα σου φωλιάζει η Χαρά της Αιώνιας Αλήθειας, η Δύναμη της θεϊκής Σοφίας και η Αγάπη του Αιώνιου και Άσβεστου Φωτός. Αυτό να σε παρηγορεί τις ώρες που θα δοκιμάζεσαι και μην αφήσεις να φύγει έστω και από μία γωνία της ψυχής σου η βεβαιότητα πως ο Δρόμος σου είναι σίγουρος. Το Καλό είναι δυνατότερο από οποιαδήποτε άλλη δύναμη υπάρχει στο Σύμπαν, είναι ο Αιώνιος Νικητής. Κλείσε τ' αυτιά σε οτιδήποτε προσπαθήσει να σου προσφέρει μεγαλεπίβολες νίκες. Η ήττα σου μπορεί να είναι θαυμαστότερη από την πιο λαμπρή νίκη. </p>
		<p>Ζήτα τη βοήθεια των Δασκάλων, αυτό λαμπρύνει το έργο τους. Μην ανησυχείς αν για λίγο σου φανούν πως είναι μακριά σου. </p>
		<p>Ο Δάσκαλος δεν εγκαταλείπει ποτέ τον άξιο μαθητή, τον αφήνει όμως να λύσει μόνος του την πιο δύσκολη άσκηση, γιατί τότε θα τον κάνει άξιο για τα πιο σπουδαία έργα για τα οποία προορίζεται. Ο Δάσκαλος αγαπά και φροντίζει τον μαθητή σιωπώντας. Κι όταν οι ασκήσεις που του αναθέτει είναι σκληρές, τότε σημαίνει πως τον εμπιστεύεται ακόμα περισσότερο. </p>
		<p>Να είσαι κι εσύ καλός δάσκαλος. Να αγαπάς όσους σε χρειάζονται, και να μη διστάζεις να παραιτηθείς από κάθε δικό σου σχέδιο προκειμένου να βοηθήσεις αυτόν που στο ζητάει. Για όσους δεν ζητούν τη βοήθειά σου, προσευχήσου στο Θεό. </p>
		<p>Χαίρομαι που προχώρησες τόσο από τότε που σου μίλησα για πρώτη φορά. Ο σπόρος που έριξα στην ψυχή σου έδωσε καρπούς, και γι' αυτό σ' ευχαριστώ. Διάβασες τα λόγια μου, τα άφησες να ζήσουν, και τώρα ακούς τη φωνή μου. Γίνε εσύ τώρα το παράδειγμα. Η απλότητα και η καθαρότητα ας είναι οι μοναδικές φροντίδες σου. </p>
		<p>΄Οταν κάτι δεν είναι καθαρό και διάφανο, τότε χρειάζεσαι χρόνο γι' αυτό. Η βιασύνη είναι ο χειρότερος σύμβουλος. </p>
		<p>΄Εχεις τώρα ό,τι χρειάζεσαι για να εργαστείς. </p>
		<p>Τίποτα δεν είναι προκαθορισμένο και κανένας «χρόνος» δεν είναι προαποφασισμένος. Νιώσε την ελευθερία και τη χαρά της δικής σου επιλογής και απόφασης. Να είσαι πάντα ευτυχής και γενναία. Ο δρόμος σου είναι υπέροχος, η αγάπη μας πάντα βοηθός σου. </p>
<p align="right" >

</p><p align="left" class="itgeo"><em>
<span class="til" style="font-style:normal!important ">Στην αγαπημένη μου μαθήτρια</span><br>
Omraam Mikhael Aivanhov</em></p>
		<p align="left">&nbsp;</p> 
        <br>
       
        <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep7.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep9.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ζάντος/Aivanhov, 30 Ιανουαρίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style><!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>30 Ιανουαρίου 1996  </em></p>
        </div>
      </div>
     <p align="left">&nbsp; </p>
		
		<p>Αν δεν λυθούν τα προσωπικά, δεν μπορείτε να προχωρήσετε  σε θέματα ευρύτερης δημιουργίας, γι’ αυτό τα προσωπικά επανέρχονται και πρέπει να ασχολείστε μ’ αυτά. <br>
		  <br>
Προσοχή. Έχεις ένα μπλοκάρισμα ενέργειας στο γνωστό  σημείο, και γίνεσαι υποχείριο αρνητικών εκπορεύσεων. Χρησιμοποίησε το μυαλό για  να ξεκαθαρίζεις. Φαντάσου το σωστό, και αφού το ζήσεις με το μυαλό, φέρε το  στην πραγματικότητα<br>
<br>
Να είσαι ψύχραιμη σε όλες τις περιπτώσεις. <br>
<br>
Ο πατέρας σου <em>(σημ.  έχει αποβιώσει)</em> ζητάει να βρίσκεται μαζί σου και αυτό του επιτρέπεται. Το  όνειρο είναι μερικές φορές πραγματικότητα, και συ απλά μπορείς να το αντιλαμβάνεσαι και να το θυμάσαι. <br>
<br>
Όταν ο φόβος σε κυριεύει, η άμυνα σου υπαγορεύει σκέψεις  κακές. Αποσυνδέσου κάθε φορά που νιώθεις έτσι. Κυρίως μην εκνευρίζεσαι, γιατί  τότε ξεφεύγει η κατάσταση εντελώς από τον έλεγχό σου. Μην εκνευρίζεσαι που δεν  μπορείς να το αντιμετωπίσεις εντελώς ακόμα. Σκέψου πως είναι φορτίο αιώνων, και  ήδη τα καταφέρνεις αρκετά καλά. <br>
<br>
Επειδή, όταν βρίσκεσαι σε έναν τέτοιον αγώνα, είσαι  ιδιαιτέρως ευάλωτη, μη συνδέεις άλλα προβλήματα την ίδια στιγμή μ’ αυτό.  Αντιμετώπισέ το αυτόνομα και αποκομμένα και μην αφήνεις σκέψεις για άλλα να  μπαίνουν καν στο νου σου ταυτόχρονα. <br>
<br>
Δείξε υπομονή, αυτοσυγκράτηση και ασχολήσου με κάτι  δημιουργικό. Αργά ή γρήγορα όλα διαφαίνονται στις διαστάσεις τους, χωρίς να τα  προκαλέσεις ή να τα εξωθήσεις. <br>
<br>
Κυρίως άλλαξε την αρνητική σου διάθεση, και όλα θα  τακτοποιηθούν. Σου φαίνεται δύσκολο, αλλά είναι δυνατόν. <br>
<br>
Τα παραδείγματα άλλων δεν είναι αντίστοιχα με τη δική σου  ζωή, μην κάνεις λοιπόν άστοχους παραλληλισμούς, γιατί αυτό σε φορτώνει με  αρνητικά υπολείμματα που δεν έχουν λόγο ύπαρξης. <br><br>
Συνέχισε να γράφεις. Η βοήθεια είναι ξεκάθαρη και πέραν  οποιασδήποτε αμφιβολίας και αμφισβήτησης. Η επεξεργασία των κειμένων όπως έχετε  ήδη αντιληφθεί είναι η ενδεδειγμένη. <br><br>
Η ενασχόληση με τα γήινα είναι κάποτε πικρό και σκληρό  καθήκον, αλλά αναπόφευκτο. Η ανάπαυση θα έρθει αργότερα, όταν το παρόν θα είναι  σίγουρο. Έχεις μεγάλη δύναμη μέσα σου και είσαι ικανή να φέρεις σε πέρας οποιοδήποτε πρόβλημα παρουσιάζεται. Μην αμφιβάλλεις γι’ αυτό. <br>
<br>
Όταν θα έχεις μάθει να κυριαρχείς σε οποιαδήποτε κατάσταση, όταν θα έχεις τέτοιον αυτοέλεγχο, ώστε να ξέρεις ποιο είναι το σωστό  και να το υλοποιείς, τότε θα μπορείς να θεραπεύσεις και το σώμα, γιατί τότε θα σε υπακούουν όλες οι φυσικές δυνάμεις. <br>
<br>
Μην αρνείσαι λοιπόν τις ασκήσεις που τώρα καλείσαι να λύσεις, γιατί αυτές θα σε οδηγήσουν στην πραγματικότητα της ευχής σου. <br>
<br>
Το μεγαλειώδες έργο ξεκινάει από θεμέλια κρυμμένα μέσα  στη γη, το μεγάλο ύψος οφείλεται στο απέραντο βάθος, να, λοιπόν, πού πρέπει να  αναζητήσεις την αρχή του έργου σου. Σκάψε βαθιά στον εαυτό σου, αναδιοργάνωσε το υπέδαφος της ψυχής σου έτσι, που να αντέξει να σηκώσει μελλοντικά το ύψος της δημιουργίας. Αν νομίζεις πως τέτοιου είδους ασκήσεις, όπως η χτεσινή, είναι ευτελείς, θυμήσου πως κάθε μεγαλειώδες γλυπτό ξεκινάει από το ξεδιάλεγμα του  βράχου. <br>
<br>
Να μια ευκαιρία για σπουδή, λοιπόν. Προχώρησε προσεκτικά και ψύχραιμα, με γνώση και επαγρύπνηση, χωρίς να αφήνεις χώρο στον εχθρό να  εισχωρήσει μέσα σου. Η νεότητα φέρνει ευθιξία και υπερηφάνεια, αλλά οι στιβαρές απαντήσεις σημαίνουν μόνο προσωρινή ανακούφιση. <br>
<br>
Φέρσου με νηφαλιότητα και σοφία ενός γέρου. Κράτησε τα  χαλινάρια της γλώσσας, και αντικατάστησε την παρόρμηση για εκδίκηση. <br>
<br>
Πορεύου εν ειρήνη. </p>	  
	  <p align="left" class="itgeo"><em>
Ζάντος – Aivanhov   
 </em></p>
	  <br>
	  <br>
	  <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep16.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep18.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	
</body></html>
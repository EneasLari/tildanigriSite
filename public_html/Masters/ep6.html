<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	
	<title>Επιστολές Διδασκάλων - Ζάντος, 12 Νοεμβρίου 1995 - ΤΟ ΕΝ</title>
	<link rel="shortcut icon" href="../logo.png">
	<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
 

    <link href="styles.css" rel="stylesheet" type="text/css">
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>12 Νοεμβρίου 1995<br>
            
</em></p>
        </div>
      </div>
     <p align="left">&nbsp; </p>
		
		<p>Δύσκολος ο δρόμος. Η πίστη είναι απαραίτητη. Δεν είναι καιρός για απολαβές αλλά για επένδυση. Προσανατολίσου με τη φωνή που ακούς χωρίς ματαιοδοξία. Μη σκοτώνεις την προσπάθειά σου. Δεν υπάρχουν οιωνοί που να μπορούν να εμποδίσουν το έργο του Θεού. </p>
		<p>Μην αφήνεις τη φωνή σου να καλύπτει τη φωνή του Θεού. Γίνεσαι τυφλή και κουφή και η πίστη σου αδρανεί. Δένεσαι με το γήινο μυαλό και χαρίζεις τον εαυτό σου στο Κακό. Μην αρνείσαι τις καλές και αισιόδοξες σκέψεις γιατί αυτές είναι το Φως και η Αλήθεια. </p>
		<p>Το χάρισμα από μόνο του δεν έχει καμία βαρύτητα. Αναζήτησε λοιπόν την εργασία, μην αρνείσαι την εργασία του πνεύματος και της ψυχής όσο και του σώματος. Η προσπάθειά σου έχει αξία ιδιαίτερα τώρα που οι συνθήκες είναι σκοτεινές. Πλησιάζει ο καιρός του Φωτός. </p>
		<p>Σιγουριά και ασφάλεια θα βρεις μόνο στην αγκαλιά του Θεού και των αγγέλων του και όχι σε υλικά αγαθά. Οι γήινες επιθυμίες είναι δεσμά για την ψυχή, και μάθε όχι μόνο να μην εξαρτάσαι συναισθηματικά απ' αυτές, αλλά και να τις αποτινάσσεις μόνη σου. </p>
		<p>Πλησίασε τη μητέρα σου γιατί ο χρόνος περιορίζεται. Το δίκιο σου εξαφανίζεται όταν η αγάπη δεν σε οδηγεί. Προσπάθησε εσύ να καλύψεις την απόσταση, και όταν ακόμα ο άλλος φαινομενικά αρνείται. Εσύ γνωρίζεις, εκείνος όχι. Εκείνος λοιπόν θα συγχωρεθεί, εσύ όχι. </p>
		<p>Νιώθεις πίεση, αλλά εσύ ζήτησες και σου δόθηκε. Μη ζητάς πολλά γιατί θα χάσεις κι αυτά που έχεις. Το σύμπαν είναι τόσο ανεκτικό όσο και αυστηρό. Χαλιναγώγησε τα πάθη που εμποδίζουν τη γνώση να έρθει στο φως. </p>
		<p>Δίνε χωρίς φειδώ, ζήτα με μέτρο και περίσκεψη. Αν εσύ δεν μπορείς να υψώσεις τον εαυτό σου και να στηρίξεις το έργο σου, κανείς δεν μπορεί να το κάνει για σένα, και όλα θα γκρεμιστούν. </p>
		<p>Μη βολεύεσαι στην έξωθεν βοήθεια, γιατί δεν μπορεί να σου προσφέρεται συνεχώς και αδιάλειπτα. Ενηλικιώσου. Η ζωή είναι αγώνας και όχι δρόμος στρωμένος και φωτεινός. Βρίσκε τις πυγολαμπίδες, μα μην περιμένεις φανάρια. </p>
		<p>Συγκρατήσου στο παρόν και ξέχνα τις συνήθειες του μυαλού του παρελθόντος. Γυρνώντας στο παρελθόν νεκρώνεις το τώρα και φυτεύεις κούφιους σπόρους για το αύριο. </p>
		<p>Η γενναιότητα είναι μεγάλη αρετή, να φανείς γενναίος άνθρωπος. </p>
		<p>Η δειλία είναι επαίσχυντη, η προδοσία τρομερή. Αυτός που γνωρίζει δεν επιτρέπεται να είναι δειλός, ακόμα και μπροστά στις πιο φοβερές απειλές. Μόνο με την προσευχή μπορεί να ξαναφέρεις πίσω το θάρρος που έχασες και η προσευχή είναι εμπιστοσύνη στη δύναμη του Θεού και το έργο Του, στο οποίο έχεις κι εσύ επιστρατευτεί. Συγκέντρωσε τις δυνάμεις σου σε ένα στόχο, και μην τις διασπάς αγωνιζόμενη σε πολλά μέτωπα, γιατί επιτρέπεις στον εχθρό να σε καταβάλλει. </p>
		<p>Τις συμβουλές που δίνεις κράτησέ τις κι εσύ, σαν να τις ακούς από άλλον, γιατί έτσι συμβαίνει. Ύψωνε το κεφάλι, αλλά χαμήλωνε τα μάτια. Κρατήσου στο φωτεινό μονοπάτι, και μη θεωρείς ότι είναι εύκολο, ο δρόμος είναι μακρύς. Μην αρνείσαι τη συμπαράσταση των Πνευμάτων του Καλού, γιατί θα αρνηθούν όταν εσύ τους καλέσεις. </p>
		<p>Δεν θέλω να σε φοβίσω. Η ισορροπία είναι η εύνοια. Θέλω να σε ξυπνήσω από τον εφιάλτη, το ξύπνημα είναι απλώς δυσάρεστο. </p>
		<p>Μην υπερεκτιμάς τις δυνάμεις σου. Η ταπεινότητα είναι το φάρμακο. Ξέρω τις δυσκολίες. Αν ο στόχος σου φαίνεται ανυπέρβλητος, καλύτερα να τον εγκαταλείψεις προσωρινά, παρά να κρούσεις πάνω του. Μπορείς να προστατέψεις τον εαυτό σου. Μη θεωρείς ότι σε αποθαρρύνω απ' το να προσπαθήσεις. Άλλωστε δεν γίνεται να ξέρεις από πριν το αποτέλεσμα – μην αναζητάς λοιπόν άλλα σημεία. </p>
		<p align="left" class="itgeo"><em>
<span style="font-style:normal!important ">Πορεύου εν Θεώ</span><br>
<span class="itgeo"><em>Ζάντος</em></span></em></p>
	<br>
	<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep5.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep7.html">Next</a></div></td>
      </tr>
    </tbody></table>	
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
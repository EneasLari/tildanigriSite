<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ο Προαιώνιος, Ο Μονογενής, Ο Εις των όντων, 26 Ιουλίου 1997 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
-->
</style>
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
26 Ιουλίου 1997</em></p>
        </div>
      </div>
     
		
		<p align="left"> </p>
		
	  
		<p>Πλησίασες πολύ την αλήθεια και αυτό θα κάνει το δρόμο σου να ξεκαθαρίσει. Δεν υπάρχει καμία «μαγική» δύναμη που κανονίζει την πορεία του ανθρώπου: όλα είναι απλά και φυσικά και ξεκινούν από το εσωτερικό. Δεν «ανταμείβεσαι» για την Αλήθεια που βρήκες, αλλά Αυτή λειτουργεί πια μέσα σου χρωματίζοντας όλα όσα σε περιβάλλουν. Αυτός είναι ο δρόμος της καρδιάς. </p>
		<p>Αυτός ο δρόμος σηματοδοτείται από τη στιγμή. Κατ' αυτόν τον τρόπο όλα είναι προκαθορισμένα, διότι η καρδιά γνωρίζει από πριν, όμως αυτό δεν είναι εκδηλωμένο&#903; η εκδήλωση γίνεται το λεπτό εκείνο που η πραγματικότητα, τα γεγονότα ακουμπούν την καρδιά στιγμιαία, ακαριαία και τότε φανερώνεται το προαιώνια λανθάνον. Είναι σαν μία χημική ένωση, που συμβαίνει στιγμιαία και εκεί ακριβώς γεννιέται το ΚΑΙΝΟΝ, η νέα Αλήθεια. </p>
		<p>Από το σημείο αυτό και μετά, έρχεται ο νους να επεξεργαστεί το νέο «προϊόν», να το αναλύσει, να το τακτοποιήσει, όμως αυτή η διαδικασία δεν είναι δημιουργική, δεν γεννά, άρα δεν είναι καθοριστική για την πορεία του ανθρώπου – όσο και αν θεωρεί πως οι επιλογές του είναι αποτέλεσμα σκέψης. </p>
		<p>Η μόνη γενεσιουργός δύναμη είναι η καρδιά γιατί αυτή είναι ακόμα ενωμένη με την Ουσία του σύμπαντος, ενώ ο νους μπορεί μόνο να σχολιάζει, να εντρυφεί ή μερικές φορές να περιπλέκει την Αλήθεια. Με την έννοια αυτή, όλα είναι προκαθορισμένα και προδιαγεγραμμένα, διότι αυτό που αναγνωρίζει η καρδιά κάθε φορά είναι μόνο ένα. </p>
		<p>Σ' ευχαριστώ για την πορεία που έκανες ως εδώ. Δεν έχει σημασία αν πιστεύεις στην τυπολογία&#903; σημασία έχει να ανακαλύπτεις την Ουσία μέσα στη σιωπή και πέρα από κάθε νοητικό οικοδόμημα. Άλλωστε, η συμπύκνωση και η πεμπτουσία της Ζωής είναι το Τώρα, που μόλις το βιώσεις ολοκληρωτικά, τότε γίνεσαι άξιος της Αιωνιότητας. </p>
		<p>Θα ακολουθήσει ένα διάστημα σιωπής επειδή αναζητάς την ανάπαυση. Η Παρουσία Μου θα σε πείσει πως η σιωπή είναι τόσο εύγλωττη όσο και ο Λόγος. Διότι ο Λόγος είναι πέρα από τις λέξεις και τα σχήματα, είναι εκφρασμένος ή ανέκφραστος, είναι όμως Ζων και Ζωοποιός. </p>
		<p>Κράτησε την καρδιά σου καθαρή. Κανένα βάρος πια δεν σε δεσμεύει. </p>
		<p align="left" class="itgeo"><em> Ο Προαιώνιος
            <br>
        Ο Μονογενής
        <br>
        Ο Εις των όντων
</em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep68.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep70.html">Next</a></div></td>
      </tr>
    </tbody></table>		
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
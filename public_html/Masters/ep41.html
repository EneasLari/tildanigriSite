<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ζάντος, 20 Σεπτεμβρίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
-->
</style><!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
20 Σεπτεμβρίου 1996 
 </em></p>
        </div>
      </div>
     
		
		<p align="left"> </p>
		<p>Αγαπημένη μαθήτρια, βρίσκουμε πάλι την ώρα να  επικοινωνήσουμε, μέσα σ’ ένα ρυθμό ζωής τόσο γρήγορο και απρόβλεπτα  μεταβαλλόμενο. Η ζωή σου ακολουθεί τις προβλέψεις, το αισθάνεσαι ήδη, και  πιστεύω πως μέσα σου έχει αρχίσει να ξεκαθαρίζει η προοπτική της πορείας. Θέλω  να σου υπενθυμίσω πως ο φόβος δεν είναι ο σύμβουλος που πρέπει να ακολουθήσεις, αλλά η αγνή και καθαρή επιθυμία της καρδιάς, γιατί μόνο η καρδιά μπορεί να δει την Αλήθεια κατάματα χωρίς να τυφλωθεί. Πίστευε πως ο Θεός δεν αφήνει ποτέ τους  ανθρώπους του χωρίς σημάδια και χωρίς την αφθονία της συμπαράστασής Του.<br><br>
Ο Δάσκαλος είναι μία τεράστια συμπύκνωση ενέργειας που έχει αποκτήσει τη δυνατότητα της πολλαπλής συνειδητότητας. Αυτό σημαίνει πως  μπορεί να «συνομιλεί» ταυτόχρονα σε πολλές διαστάσεις, να «πράττει» σε πολλά  επίπεδα ζωής, δηλαδή με άλλα λόγια έχει τη δυνατότητα να «βρίσκεται» ταυτόχρονα και συνειδητά σε πολλά διαφορετικά σημεία του Σύμπαντος. Η ενέργεια ενός  Διδασκάλου πάντα σύμφωνα με το Έργο του, επεκτείνεται όλο και περισσότερο, ώσπου να αγγίξει το σημείο της Τελείωσης, του Θεού, του «πανταχού παρόντος και τα πάντα πληρώντος» όντος.<br><br>
Όταν ζητάς να επικοινωνήσεις μαζί μου, να σκέφτεσαι ότι η συνομιλία με κάποιον απ’ τους μαθητές δεν σημαίνει – όπως σε γήινο επίπεδο –  αποκλειστική ενασχόληση. Ο άνθρωπος είναι μία συνειδητότητα πολύ περιορισμένη:  σαν τη συσκευή ενός τηλεφώνου. Ο Δάσκαλος σε αντίστοιχους όρους είναι ένα  τεράστιο τηλεφωνικό κέντρο, με πλήρη έλεγχο της επικοινωνίας σε όλες τις  μεμονωμένες συσκευές ταυτόχρονα.<br><br>
Ο άνθρωπος μπορεί να έχει κάθε φορά συνείδηση μόνο μίας απ’ τις λειτουργίες του ανώτερου εαυτού του, και σπάνια βιώνει την ταυτόχρονη συνείδηση. Γι’ αυτό είναι πολύ δύσκολο να συνειδητοποιήσει την έκταση της  συνειδητότητας του Δασκάλου. Ο μαθητής καλείται να προσφέρει τον εαυτό του ως μέσο πραγμάτωσης της θείας Ενέργειας, έστω κι αν δεν είναι ικανός να κατανοήσει τη διαδικασία. Η υπερκάλυψη αυτή γίνεται όταν ο μαθητής είναι ικανός πια να ασκεί έλεγχο στον εαυτό του τέτοιο, που να τον καθιστά καλό αγωγό και καθησυχασμένο. Μ’ αυτό το τελευταίο εννοώ πως ο εγωισμός του θα είναι καλά  δεμένος και παροπλισμένος, διαφορετικά μια τέτοια διαδικασία μπορεί να αποβεί σε δυσαρμονική εκπομπή.<br><br>
Κάποιες φορές, βέβαια, συμβαίνει η υπερκάλυψη εν αγνοία του ανθρώπου, οπότε ο ίδιος, εφόσον δεν συμμετέχει συνειδητά, είναι και ασφαλής. Αυτό όμως δεν μπορεί να συμβαίνει συχνά και εύκολα, γι’ αυτό είναι  προτιμότερη η συνειδητή συμμετοχή του μαθητή. Τότε η ενέργεια μπορεί να  κατευθυνθεί καλύτερα προς τον κόσμο, χωρίς να βιάζεται η ελεύθερη βούληση  κάποιου ανθρώπου.<br><br>
Για σένα αυτό το έργο είναι επιλογή, και μπορεί να  κατορθωθεί. Τώρα κατανοείς βέβαια πως η πορεία της σύντριψης του εαυτού σου είναι μέσα στα αναγκαία για την επίτευξη της διαδικασίας της υπερκάλυψης, που μπορεί σε σένα να γίνει με το …… Σου μίλησα ήδη γι’ αυτό, και υπήρξε άνθρωπος  που κατάφερε να το διακρίνει, αν και έγινε για πρώτη φορά και ατελώς. Όταν θα  μπορέσεις να ανοίξεις τον εαυτό σου ολικά στο Φως, τότε θα απευθύνεσαι στον  κόσμο. Σου είχα πει παλαιότερα πως θα έρθει η στιγμή να σου εξηγήσω το ρόλο της μουσικής για τον κόσμο. Η μουσική, μέσα από το φυσικότερο και τελειότερο όργανο δόνησης, τον άνθρωπο, γίνεται η γέφυρα που ενώνει τις αποκομμένες στο γήινο επίπεδο συνειδητότητες με τον Δημιουργό και την Πηγή τους. Η αρμονία της μουσικής μεταφέρει μηνύματα σιγουριάς και ελπίδας στον «τυφλό» άνθρωπο, τον  μεταφέρει στην «πατρίδα» του, στον «τόπο» απ’ όπου έρχεται και όπου θα  ξαναβρεθεί, συντονίζεται με τον παλμό της Δημιουργίας – αυτό που οι αρχαίοι σας  πρόγονοι ονόμαζαν «κάθαρση». Καταλαβαίνεις πόσο σημαντικό είναι για σένα να  καθαρίσεις τον εαυτό σου από τα περασμένα σημάδια του θανάτου, για να μπορέσεις  να μεταλάβεις την αρμονία της Ζωής.
		<br>
		<br>
		Μην  ξεχνάς πως ο Δημιουργός είναι ο πιο γενναιόδωρος Πατέρας. Άκουσε την καρδιά  σου. Κανείς άλλος δεν μπορεί να ερμηνεύσει για σένα τα σημάδια του Ουρανού απ’ την καρδιά σου. Θα βρίσκομαι στη σιωπή, ρώτησέ τη και θα ακούς εμένα. Να  θυμάσαι πως η ζωή είναι εδώ.</p>
		
		<p align="left" class="itgeo"><em> Ζάντος
   
 </em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep40.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep42.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
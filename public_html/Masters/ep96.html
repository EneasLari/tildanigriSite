<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Διδάσκαλος O.M. Aivanhov, 22 Μαΐου 1998  -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
-->
</style>
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
22 Μαΐου 1998 </em></p>
        </div>
      </div>
     
		
		<p align="left"> </p>
		
	  
	  <p>Η μεγάλη κλίση προς τον πνευματικό κόσμο δημιουργεί μία ανισορροπία στην ανάπτυξη των διαφόρων σωμάτων του ανθρώπου. Η παραίτησή σου απ' τη φυσική ζωή μπορεί να δημιουργήσει ένα υπερτροφικό Αστρικό σώμα και να αποπροσανατολίσει την ευαίσθητη συνολική φύση της ψυχής. Γι' αυτό κρίνεται αυστηρά απαραίτητο να παραμείνεις στη ζωή, και το κυριότερο, να την αγαπήσεις. Φυσικά αυτό σημαίνει πως πρέπει πρώτα να αγαπήσεις τα κατώτερα σώματα, και τη γήινή σου υπόσταση. </p>
		<p>Ο λόγος που συνεχώς απασχολείσαι με την ιδέα της δίαιτας είναι ότι υποσυνείδητα έτσι εκφράζεις την κλίση σου για εξαΰλωση. Όμως, δεν πρέπει να μάχεσαι το σώμα, αλλά να το αποδέχεσαι – σε βαθύτερο επίπεδο αυτό σε κάνει να εναρμονίζεσαι με τη γήινη ζωή. Και αυτό ξεκινάει εκ των έσω. Δεν θα αγαπήσεις ποτέ τη ζωή αν δεν πάψεις να στρέφεσαι και να ισχυροποιείς μέσα σου τις τάσεις φυγής. </p>
		<p>Πρέπει να αγαπήσεις τη ζωή σημαίνει να ανακαλύψεις το Καλό και το Ωραίο σ' αυτήν. Οι εξωτερικοί παράγοντες σε δυσκολεύουν σκόπιμα, διότι αυτό δεν θα στο προσφέρει κανένας εξωτερικός και εξωγενής παράγοντας, αλλά θα πηγάσει από την εναρμόνιση της προσωπικής σου οντότητας με τη ζωή. Αυτό συμβόλιζε και το όνειρο εκείνο: βρέθηκες μόνη στην οδό, και αυτό δεν σήμαινε φυσικά πως θα είσαι μόνη ή ασυντρόφευτη στη ζωή, αλλά ότι τη βαθύτερη δυσαρμονία αυτή πρέπει να την αντιμετωπίσεις στρεφόμενη στο εσωτερικό. </p>
		<p>Έτσι, θα συνειδητοποιήσεις πως σε όλα τα επίπεδα ύπαρξης μπορείς να βρεις το Καλό και το Ωραίο, να συντονιστείς μαζί Του και να είσαι ευτυχισμένος. Και για να το πετύχεις, δεν θα χρειάζεται να βασίζεσαι σε εξωγενείς παράγοντες, όπως είπα πριν, αλλά μόνο στον εαυτό σου. Τότε, θα μπορείς να δεις πια τον εαυτό σου «όμορφο» μέσα σ' αυτό το σώμα ή μέσα σ' αυτόν ή εκείνο το ρόλο. </p>
		<p>Η βασικότερη προϋπόθεση είναι να μην αποκλείσεις μέσα σου το ενδεχόμενο της ευτυχίας. Είναι σημαντικό να τιθασεύεις τα συναισθήματα και ιδιαίτερα αυτό της αίσθησης του μάταιου και ανεκπλήρωτου. </p>
		<p>Δημιούργησε τη ζωή που σε ικανοποιεί, ενεργώντας όμως πρώτα και πρώτιστα σε εσωτερικό επίπεδο. Έχεις ήδη πολλά παραδείγματα από τη δική σου ζωή, όπου πέτυχες να αλλάξεις τους όρους που σε δυσαρεστούσαν, κάποτε με «θεαματικό» τρόπο. Και μόνο αυτό πρέπει να σε ισχυροποιεί στο να πείθεσαι εκ των προτέρων για τη δυνατότητα επιτυχίας. </p>
		<p>Πρέπει να εξισορροπήσεις τη γήινη διάσταση με την πνευματική και το μπορείς. Αρκεί να στραφείς προς την ευτυχία και να δεχτείς να τη συναντήσεις. Δεν πρέπει να δεχτείς όσα σε δυσαρεστούν αλλά να τα αλλάξεις: και θα τα αλλάξεις ξεκινώντας από το εσωτερικό. Συγκεκριμένα μπορείς να επιλέγεις κάθε φορά εκείνο από τα διαθέσιμα που σε ικανοποιεί περισσότερο. </p>
		<p><em>(- Κι αν δε με ικανοποιεί κανένα;) </em></p>
		<p>Τότε επίλεξε εκείνο που σε δυσαρεστεί λιγότερο τη συγκεκριμένη στιγμή, και όχι εκείνο που νομίζεις ότι θα είχε κάποια σκοπιμότητα μακροπρόθεσμα ή «πρέπει», κλπ. Και περίμενε τη στιγμή που εκείνο που περιμένεις θα έρθει μπροστά σου. Αν έχεις εμπλακεί σε σχέδια «μακροπρόθεσμης στρατηγικής», όταν θα έρθει εκείνο που περιμένεις, δεν θα είσαι ελεύθερη να το επιλέξεις. Γι' αυτό, προσοχή στους μακροχρόνιους σχεδιασμούς που δήθεν εξασφαλίζουν το μέλλον. </p>
		<p><em>(- Τι πρέπει συγκεκριμένα να κάνω;) </em></p>
		<p>Πρέπει να τονίσεις τη γήινη διάστασή σου και να της εμφυσήσεις τη χαρά της ζωής. Η πνευματική σου διάσταση είναι ήδη πολύ εξελιγμένη, γι' αυτό δεν χρειάζεται να ασχολείσαι άλλο μ' αυτήν. Άλλωστε, όποτε πραγματικά σου χρειάζεται, αναδύεται (στα όνειρα, τη διαίσθηση, μέσω άλλων προσώπων ή συγκυριών). Εσύ πρέπει να δουλέψεις με τη λογική και τις αισθήσεις, και κυρίως με το αίσθημα αποδοχής του εαυτού σου και της ζωής. </p>
		<p>Ο μόνος δρόμος για να οδηγηθείς στην ευτυχία είναι να διαλύσεις όλους τους φόβους για όλα τα πράγματα. Πρέπει να αυτο-επιβεβαιώσεις στον εαυτό σου πως είναι ικανός να δημιουργήσει ευτυχία παντού και πάντα, ακόμα και αν γύρω σου επικρατεί χάος! </p>
		<p>Βλέπεις, λοιπόν, πως πίσω απ' όλα αυτά κρύβεται ένας φόβος, και γνωρίζεις βέβαια πως ο φόβος οδηγεί στο θάνατο. Πρέπει επομένως να ξεφύγεις οριστικά από το φόβο, και αυτό θα το χτίσεις με μικρά βήματα, με μικρές νίκες. Εσύ, άλλωστε, υπήρξες πάντα ένας νικητής και ένας πολεμιστής γενναίος και δίκαιος. </p>
		<p>Η σχέση σας ζει πλέον αυτόνομα, και καθοδηγητής της είμαι Εγώ. </p>
		<p align="left" class="itgeo"><em>Διδάσκαλος O.M. Aivanhov</em></p>
	<br>
	<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep95.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep97.html">Next</a></div></td>
      </tr>
    </tbody></table>	
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
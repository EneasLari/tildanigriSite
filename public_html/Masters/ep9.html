<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ο Διδάσκαλος, 1η Δεκεμβρίου 1995  - ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"> <em>1η Δεκεμβρίου 1995 </em> </p>
         
        </div>
      </div>
     <p align="left">&nbsp; </p>
		
		<p>Να είσαι ευτυχισμένη όταν η έκβαση της ζωής σου βρίσκεται στα χέρια του Θεού, γιατί τότε όλα συμβάλλουν στην καλύτερη εξέλιξη. Πίστευε πως η τύχη σου θα είναι θαυμάσια, μην λιγοψυχάς, γιατί γρήγορα θα γίνουν όλα πάλι φωτεινά μπροστά σου. </p>
		<p>Δείξε θάρρος στη δοκιμασία, πίστευε πως όλα είναι σύμφωνα με το θέλημα του Θεού και για το καλύτερο για σένα. Μην εμπιστεύεσαι την όρασή σου γιατί είναι βραχεία και αναξιόπιστη. Εμπιστεύσου το Φως και η εμπιστοσύνη σου θα ανταμειφθεί. </p>
		<p>Ζήσε τη δοκιμασία, μην την αποφεύγεις. Άσε τον πόνο να σε διδάξει αυτά που θέλει ο Θεός να σου πει, δέξου με χαρά το «μαρτύριο» γιατί αυτό θα σε σώσει. Ο Θεός σου στέλνει τα μαθήματα ακριβώς που χρειάζεσαι και που μπορείς να αντέξεις. Κανένα μάθημα δεν υπερβαίνει τις δυνάμεις σου, κανένας πόνος δεν μπορεί να σε συντρίψει αν δεν του το επιτρέψεις. Μόνο ο εαυτός σου μπορεί να σε καθηλώσει, οι ασκήσεις έρχονται πάντα για να σε πάνε πιο μπροστά. </p>
		<p>Μην γίνεσαι φτωχή και ενδεής. Πρέπει να φέρεσαι γενναία και γενναιόδωρα, όπως φέρεται ο Ουρανός σε σένα. Σβήσε το φόβο και τις ανάγκες απ' το μυαλό σου, βεβαιώσου για τη θεϊκή Πρόνοια και θα δεις το σκοτεινό τούνελ να φτάνει στο τέλος του. </p>
		<p>Δείξε μόνο αγάπη. Μοίρασε αγάπη σ' αυτούς που πονάνε, στείλε φωτεινές σκέψεις σ' αυτούς που σε πληγώνουν. Ανταπόδωσε με αγάπη κάθε πόνο που εισπράττεις, και ο Θεός θα εξαργυρώσει την προσφορά σου. </p>
		<p>Μην παρασύρεσαι σε απαισιόδοξες σκέψεις που δε σου αρμόζουν. Έχεις τον Θεό, το Φως, τους Δασκάλους κοντά σου, αυτό ας είναι αρκετό για να γεμίσει η ζωή σου με χαρά και αρμονία. </p>
		<p>Μην παραμελείς το έργο σου. Μην το συνδέεις με τα άλλα πράγματα στη ζωή σου και μην επιτρέπεις να το στιγματίζει καμιά άλλη σκέψη ή συναίσθημα. Το έργο σου είναι δύσκολο και το να κριθείς άξια γι' αυτό απαιτεί πολλές δοκιμασίες. Ό,τι κι αν συμβαίνει όμως, κλείσε τ' αυτιά και τα μάτια, προσηλώσου στο όραμα και άφησέ το να ζήσει. Μην περιμένεις να πάρεις, να δίνεις χωρίς να ζητάς ανταπόδοση, αυτή είναι η ευθύνη των μαθητών της θεϊκής Διδασκαλίας. </p>
		<p>Ο Θεός γνωρίζει τον πόνο σου, και η Αγάπη του είναι γιατρός. Όλοι μας υποφέρουμε με τον πόνο σου, όμως είναι απαραίτητος για την εξέλιξή σου. Άσε τα λόγια μας να απαλύνουν αυτόν τον πόνο και προσπάθησε κι εσύ να θεραπεύσεις τον εαυτό σου με το να φερθείς γενναία. </p>
		<p>Κρατήσου ψηλά. Μη λυγίσεις τώρα. Πρέπει να αντέξεις γιατί όλοι μας θέλουμε να σε δούμε Νικητή του Φωτός. Διδάξου απ' το παρελθόν, θυμήσου τις νίκες σου και δείξε πως είσαι αντάξιά τους. Δείξε υπομονή. Τα πράγματα δεν είναι τόσο άσχημα όσο τώρα νομίζεις, ξεχώρισε τη Δοκιμασία από την Αλήθεια, αυτό θα σου δώσει θάρρος. </p>
		<p>Άσε τη σκέψη σου μακριά και γέμισε το μυαλό σου με φωτεινά λόγια και αγνά συναισθήματα. Ο χρόνος φέρνει δώρα σε όσους δεν αρνούνται να πολεμήσουν. Έχεις την ευκαιρία να λύσεις το κάρμα σου και αυτό είναι ευλογία. Να είσαι ευτυχισμένη που ο Θεός σε δοκιμάζει και σου δείχνει το δρόμο. Ο πόνος σου θα μεταβληθεί σε ευλογία μόλις ο ορίζοντας καθαρίσει. Φύλαξε την ψυχή σου στην Κιβωτό και σύντομα το περιστέρι θα σου φέρει ευχάριστα νέα με κλαδί ελιάς. </p>
		<p>Μη φοβάσαι τη μοναξιά, γιατί δεν είσαι μόνη. Δεν χάνει κανείς τίποτα απ' όσα έχει πραγματικά κερδίσει, φρόντισε να κερδίσεις λοιπόν την αγάπη που ονειρεύεσαι. Εκπαίδευσε την αγάπη σου σαν αληθινό παιδί, στερέωσέ την, δυνάμωσέ την, και όταν αυτή κατοικήσει μέσα σου, τότε θα κατοικήσει μαζί της και ο Θεός. </p>
		<p>Ξεκουράσου, προσευχήσου για να γυρίσει μέσα σου το Φως. </p>
<p align="left" class="itgeo"><em>
Ο Διδάσκαλος 
 </em></p>
		<p align="left">&nbsp;</p> 
        <br>
        <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep8.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep10.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 13 Νοεμβρίου 1995 - ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>13 Νοεμβρίου 1995<br>
            
</em></p>
        </div>
      </div>
     <p align="left">&nbsp; </p>
		
		<p>Μη γίνεσαι κακομαθημένο παιδί. Είμαι εδώ όχι για να σε κρίνω ούτε για να σε μαλώσω, αλλά για να σε βοηθήσω. Έχουμε όλοι περάσει από παρόμοιες αδυναμίες, και ξέρουμε να αναγνωρίζουμε πόσο δύσκολα είναι όλα αυτά για σας. Η αυστηρότητα δεν πηγάζει από ανωτερότητα αλλά από αγάπη και παρακίνηση για το καλύτερο. Μην αμφιβάλλεις πως όσα σου έχουν αποκαλυφθεί είναι αληθινά και αιώνια. Μην περιμένεις όμως απ' τον εαυτό σου να ενστερνιστεί αυτή τη γνώση τόσο σύντομα και ανώδυνα. Επίτρεψέ του να κάνει λάθη, πλησίασέ τον με αγάπη, όπως ένα άμαθο παιδί, και μην τον τιμωρείς με την αρρώστια. </p>
		<p>Η αρρώστια είναι η ποινή, η τιμωρία που επιβάλλεις εσύ η ίδια στον εαυτό σου επειδή φοβάσαι πως δεν ανταποκρίνεται σωστά σ' αυτά που ξέρεις. Δέξου το αυτό σαν φυσικό, γιατί δεν είναι δυνατόν να προχωρήσεις τόσο γρήγορα. Φοβάσαι πως δεν είσαι ικανή, πως δεν είσαι αντάξια, όμως σκέψου πως αν αυτό δεν συνέβαινε, το σύμπαν δεν θα σου είχε μιλήσει όπως τώρα. Δέξου την αγάπη σιωπηλά και αθόρυβα, είναι το ίδιο δύσκολο όσο και να την δώσεις εσύ. Μη σκέφτεσαι την ανταπόδοση αυτού που λαμβάνεις, γιατί τότε δεν μπορείς να το καλωσορίσεις όπως του πρέπει. Άφησέ το να γίνει δεκτό, δείξε υπομονή και θα βρεθεί τρόπος κάποτε να το ανταποδώσεις. Μη γίνεσαι πιεστική στο να αντιδράσεις αντιστοίχως θετικά και επάξια προς αυτό που έχεις λάβει. </p>
		<p>Προσπάθησε να χαλαρώσεις. Απαιτείς από τον εαυτό σου να κάνει περισσότερα απ' όσο μπορεί και απ' όσα εξαρτώνται απ' αυτόν. Η φωνή σου αρρώστησε επειδή το βάρος που είχες προσάψει πάνω της ήταν υπεράνω των δυνάμεών της. Ζήτησες πολλά απ' αυτήν, με αποτέλεσμα να την «κάψεις». Η φωνή σου δεν είναι κάτι διαφορετικό από σένα, είσαι εσύ η ίδια, αυτό συμβαίνει λοιπόν με τον εαυτό σου ολόκληρο, και είναι λάθος. </p>
		<p>Ο Θεός είναι ανεκτικός με σένα, ξέρει μέχρι πού μπορείς αυτή τη στιγμή να φτάσεις, και κανείς δεν σου ζητάει περισσότερα, γι' αυτό μην αγχώνεσαι προσπαθώντας να ξεπεράσεις τον εαυτό σου. Αρκεί που υπάρχει η θέληση, αυτό αξιολογείται και από κει και πέρα, ο χρόνος είναι συμβατός. </p>
		<p>Δε χρειάζεσαι γιατρό, γι' αυτό δεν χρειάζεται να ξοδέψεις γι' αυτόν. Χρειάζεσαι ηρεμία και αγάπη, στηρίξου στους ανθρώπους γύρω σου, και αναζήτησε το φως. Δεν είσαι άπιστη, μην ανησυχείς γι' αυτό. Απλώς το γήινο κέλυφος που έχεις να διαπεράσεις είναι σκληρό και ανθεκτικό, και είναι φυσικό να σου φαίνεται δύσκολο να το επιτύχεις, γιατί είναι. </p>
		<p>Μη φοβάσαι τις παλινδρομήσεις στο κακό. Είναι τόσο βαθιά ριζωμένο στην ανθρώπινη ψυχή που είναι ουτοπία να πιστεύεις ότι σ' αυτή τη ζωή θα απαλλαχτείς απ' αυτό. Μην ξεχνάς πως ακόμα κι εγώ αγωνίστηκα με τον Πειρασμό τρεις φορές. Η δύναμη του Κακού είναι μεγάλη, να πιστεύεις πως θα νικηθείς ξανά και ξανά, για να ξανασηκωθείς, να πολεμήσεις περισσότερο σκληρά, και στο τέλος να ανακηρυχτείς νικητής του Φωτός. Θυμίσου εκείνο το παλιό όνειρο. Πολέμησε στο όνομά μου και στο όνομα του Θεού, και πίστευε πως ο Θεός δεν σε ξεχνάει και δεν σε εγκαταλείπει ποτέ! </p>
		<p>Χτες ήρθα πράγματι στον ύπνο σου, γιατί ξέρω πως η πίστη σου είναι μεγάλη, όπως και το θάρρος σου, και θέλω να σε βοηθήσω. </p>
		<p>Μείνε στο δρόμο του Θεού. Κάνε υπομονή, μην αρνιέσαι τον εαυτό σου ακόμα κι όταν είναι άρρωστος βαριά&#903; τότε σ' έχει μεγαλύτερη ανάγκη. Μην προσπαθείς να υπερβείς τα όρια της γήινης στιγμής, γιατί αυτό δεν είναι δυνατόν. Θα έρθει μόνη της η στιγμή της οριστικής νίκης αβίαστα, όταν το πλήρωμα του χρόνου το αποφασίσει. Μην κρίνεις τον εαυτό σου αυστηρά για τα λάθη σου, αγάπησέ τα, είναι τόσο υπέροχα όσο και οι νίκες σου. </p>
		<p>Σύμπλευσε με το χρόνο και όσα φέρνει μαζί του. Εμπιστεύσου τον Θεό και τις δυνάμεις σου. Η πίστη σου σέσωκέ σε.</p>
<p align="left" class="itgeo"><em>
Ιησούς
 </em></p>
		<p align="left">&nbsp;</p> 
       
        <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep6.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep8.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
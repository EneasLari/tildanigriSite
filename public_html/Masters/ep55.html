<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 8 Μαρτίου 1997 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
-->
</style>
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-HBRWE2HJJX"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-HBRWE2HJJX');
</script>
</head>

<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
8 Μαρτίου 1997</em></p>
        </div>
      </div>
     
		
		<p align="left"> </p>
		<p>Υπάρχουν πολλοί που είναι πρόθυμοι να προσφέρουν κάθε συγκεκριμένη στιγμή, και σ' αυτούς πρέπει να απευθύνεσαι όταν ζητάς κάτι, όχι σε εκείνους που δεν μπορούν ή δε θέλουν να σου προσφέρουν αυτό που τη δεδομένη στιγμή ζητάς. Αυτό είναι το μεγαλύτερο λάθος που συμβαίνει στις ανθρώπινες σχέσεις: ζητάμε απ' αυτόν που επιλέγουμε εμείς, χωρίς να έχουμε σκεφτεί αν εκείνη τη στιγμή εκείνος προσφέρεται, αντί να αναζητήσουμε τις αληθινές προσφορές που πάντα υπάρχουν γύρω μας. Αυτό συμβαίνει γιατί ορίζουμε εμείς ρόλο στους ανθρώπους με στεγανά και παγιωμένα στο μυαλό μας καθήκοντα. Έτσι, ο ρόλος φτάνει να καθορίζει τις απαιτήσεις μας απ' τον άνθρωπο και όχι οι πραγματικές του δυνατότητες. </p>		
	  
		<p>Το λάθος που αναλογεί σε μας είναι ότι συνδέουμε κάποια συγκεκριμένη ευχάριστη δραστηριότητα ή απλώς διάθεση με μόνο ένα πρόσωπο, και ζητάμε αποκλειστικά απ' αυτό την κάλυψη της ανάγκης μας. Θα πρέπει να γνωρίζουμε πως τίποτα δεν εξαρτάται αποκλειστικά από ένα μόνο πρόσωπο ή πράγμα, και να αισθανθούμε ελεύθεροι να αναζητήσουμε αλλού ό,τι προσωρινά μας αρνείται η «πηγή» προς την οποία αρχικά απευθυνθήκαμε. </p>
		<p>Αυτό μας βοηθάει να μην καταπιέζουμε τους άλλους ανθρώπους αλλά ούτε και τον εαυτό μας που ενδεχομένως έχει απαιτήσεις διότι οι ανάγκες του είναι υπαρκτές. Ας αποσυμφορήσουμε στο μυαλό μας την πιεστική εξάρτηση, και ας ασχοληθούμε με το να ανακαλύψουμε δημιουργικούς τρόπους να ευχαριστήσουμε τον εαυτό μας με τη βεβαιότητα πως οι πηγές που μας προσφέρονται είναι πολλές και άφθονες. Αρκεί να βιώσουμε αυτή τη βεβαιότητα μέσα μας, να αρνηθούμε το σύνδρομο της στέρησης που εμφυτεύει ο φόβος στο μυαλό μας. Τότε, θα γίνουμε ικανοί να αποκαταστήσουμε στην καρδιά μας όλους τους ανθρώπους που μας αγαπούν, αλλά ακολουθούν διαφορετικές διαδρομές, και μας θέλουν πλάι τους για να μοιραστούν μαζί μας τις κοινές αλλά και τις ξεχωριστές εμπειρίες τους. </p>
		<br>
<p>………………………………………………………. </p><br>

		

        <p>Όσα σου συμβαίνουν πρέπει να γνωρίζεις πως δεν είναι διόλου τυχαία. Μέσα απ' αυτά βιώνεις τις απαραίτητες εμπειρίες για την εξέλιξή σου στο Τάγμα της Λευκής Αδελφότητας. Γι' αυτό οι συγκεκριμένες περιπτώσεις φαίνονται διαφορετικές στον κόσμο γύρω σου απ' ότι είναι για σένα. Μέσα σου η φωνή του Διδασκάλου σε καθοδηγεί σε μονοπάτια κρυφά για τον πολύ κόσμο και αξιολογήσεις διαφορετικές απ' ότι ισχύει στην κοινωνική ζωή. Θα πρέπει καταρχήν να ισοπεδώσεις τον εγωισμό σου, μαθαίνοντας να μη ζητάς – κάτι που γνωρίζεις ήδη εξ αρχής αυτής της εργασίας. Αυτό δεν είναι εύκολο, γιατί δεν έχεις συνειδητοποιήσει ακόμα το σωστό τρόπο να καθησυχάζεις τις ανάγκες σου. Γι' αυτό το λόγο, η κατάσταση είναι επαναλαμβανόμενη και κουραστική για σένα. </p>
        <p>Θα πρέπει επίσης να διαχωρίσεις το φόβο από το συναίσθημα της ταραχής που αισθάνεσαι επειδή δεν έχει λυθεί η δυσκολία. Το πότε θα καταφέρεις να το ξεπεράσεις είναι κάτι που δεν μπορεί να προβλεφθεί. Όμως, εν τω μεταξύ, εσύ θα πρέπει να καλωσορίζεις κάθε επανάληψη που σε οδηγεί στην επιτυχία. Ξέχασε, επομένως, όσα διαστρεβλώνουν την ουσία της πνευματικής άσκησης, όσα κινούνται πέρα από την αλήθεια. </p>
        <p>Το Σύμπαν περιμένει την απάντησή σου, η οποία πρέπει να είναι συνειδητή και ώριμη. Μην προβάλλεις όμως στον άλλον τις δικές σου διαθέσεις ονομάζοντάς τες δικές του, διότι αυτό σε αποπροσανατολίζει από το να τον γνωρίσεις οριστικά. Περίμενε να ξημερώσει, και στρέψε το πρόσωπό σου προς το μέρος του με καθαρό βλέμμα. </p>
        <p align="left" class="itgeo"><em> Ιησούς</em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep54.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep56.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
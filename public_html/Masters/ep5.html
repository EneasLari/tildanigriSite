<!DOCTYPE HTML>
<html><head>
<meta http-equiv="Content-Type" content="text/html; charset=utf-8">

<link href="styles.css" rel="stylesheet" type="text/css">

	<meta charset="utf-8">
	
	<title>Επιστολές Διδασκάλων - Ζάντος, 7 Νοεμβρίου 1995 - ΤΟ ΕΝ</title>
	<link rel="shortcut icon" href="../logo.png">
	<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style><!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-HBRWE2HJJX"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-HBRWE2HJJX');
</script>
</head>

<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>7 Νοεμβρίου 1995<br>
            
</em></p>
        </div>
      </div>
     <p align="left">&nbsp; </p>
		
		<p>Ο Θεός είναι αγάπη. Η αυστηρότητα είναι γήινη και είναι η αγάπη του Θεού. Μην κλείνεσαι γιατί η τιμωρία είναι πάντα δώρο της αγάπης του Θεού. Να φανείς δυνατή σ' όλες τις περιπτώσεις, ακόμα κι αν η υποχώρηση δείχνει πως φέρνει κέρδη. Κανένα κέρδος δεν είναι αποδεκτό, όταν είναι προϊόν δειλίας. Δείξε αγάπη στον πόνο του άλλου ξεχνώντας τον δικό σου εγωισμό. Η αγάπη σου ας είναι υπομονετική, υποχωρητική και συμπονετική. Όταν είσαι ο δυνατός πρέπει να φέρεσαι με περισσότερη συγκατάβαση για να βοηθήσεις τους άλλους. Μην ξεχνάς πως τα προβλήματα των συνανθρώπων σου είναι και δικές σου ασκήσεις. Μην ανταγωνίζεσαι κάποιον που πονάει, μη συνερίζεσαι τις άδικες κουβέντες του όταν προσπαθείς να τον θεραπεύσεις. Μην τον εγκαταλείπεις και μην υποχωρείς δειλιάζοντας μπροστά στον πόνο του. Ο πόνος που μοιράζεται είναι ευχή του Θεού. </p>
		<p>Ζήτησες να θεραπεύεις και απέκτησες την ευθύνη της ευχής σου. </p>
		<p>Ο ρόλος του θεραπευτή είναι ευλογία για τους συνανθρώπους του, αλλά δυσκολία για τον ίδιο. Ο πόνος κάνει τους ανθρώπους σκληρούς και άδικους, και μέσα στο έργο του θεραπευτή έγκειται και το να κλείνει τ' αυτιά στα λόγια του πόνου και να δέχεται αδιαμαρτύρητα τα όσα του αποδίδουν γιατί είναι χωρίς ουσία. Πρέπει να συνεχίζει όταν ο ασθενής χάνει το θάρρος του, και να μην παρασύρεται από τις Σειρήνες του προσωρινού οίκτου, να είναι δυνατός και αποφασισμένος να γιατρέψει στο όνομα του Θεού. </p>
		<p>Ας μην διεκδικεί για τον εαυτό του το έργο, ας είναι μόνο το όργανο της θέλησης του Θεού, δεχόμενος το αποτέλεσμα που κρίνει η σοφία Του. Κανείς δεν μπορεί να επηρεάσει την πορεία που έχει προδιαγραφεί, ας μην το επιθυμήσει λοιπόν από ματαιοδοξία. Ας μην προσπαθήσει να επέμβει ούτε με το πνεύμα, ούτε με το σώμα στο έργο του Θεού. </p>
		<p>Έχεις να θεραπεύσεις και η ευθύνη σου είναι μεγάλη. Θεράπευσες την αρρώστια του σώματος, τώρα με τον ίδιο τρόπο θεράπευσε την αρρώστια της ψυχής. Μη συμμετέχεις συναισθηματικά και μην εμπλέκεις τον εαυτό σου σ' αυτό, καλείσαι να είσαι απολύτως λογική και ψύχραιμη, νηφάλια από συναισθηματικές ανασφάλειες, σαν χειρουργός στο χειρουργικό τραπέζι. </p>
		<p>Άσε τον εαυτό σου να βοηθηθεί απ' τους εργάτες του Θεού, μη ζητάς την αρωγή ανθρώπων που δεν μπορούν να δουν μακρύτερα από σένα. </p>
		<p>Μόνη σου καταστρώνεις τα στάδια που περνάει η ψυχή σου, και οι ασκήσεις έρχονται ανάλογα προς αυτά. Η ευθύνη των άλλων είναι τεράστια, γι' αυτό οφείλεις να είσαι πολύ πιο προσεκτική. Το σύμπαν σου εμπιστεύεται ζωές και εδώ δεν χωρούν τα λάθη. Μη χάνεις την επαφή με τους Δασκάλους. Έχε το σώμα και το πνεύμα σου καθαρά. Μη φοβάσαι. Εμπιστεύσου τη Δύναμη που γνωρίζεις. Η αγάπη είναι ικανή να θαυματουργήσει, άσε λοιπόν την αγάπη σου να σε οδηγεί, και όχι άλλους σκοπούς επιβολής, «νίκης» πάνω στον άλλο, ανταγωνισμό. Οδήγησε το φως σου σ' αυτόν που πάσχει και μοιράσου την ευλογία του Θεού. </p>
		<p>Το σύμπαν σε εμπιστεύεται. Ο Θεός σε εμπιστεύεται, γι' αυτό το έργο σου πρέπει να είναι θεϊκό. Μη μιλάς γι' αυτό στους ανθρώπους που δεν ξέρουν. Σιώπησε για να βρεις απαντήσεις στα λόγια του Θεού, και όχι των ανθρώπων. Νιώσε εμπιστοσύνη στο δρόμο που ακολουθείς, τυλίξου σε μια ασπίδα αδιαπέραστου φωτός, χάραξε γύρω σου τον κύκλο της θεουργίας και εμπιστεύσου τον καθοδηγητή σου. </p>
		<p>Όλα θα πάνε καλά. Κανείς δεν μπορεί να σε απειλήσει όταν συμπορεύεσαι με τη Δύναμη του Καλού. Κλείσε τ' αυτιά σου στις Σειρήνες. </p>
		<p>Να είσαι δυνατή, ότι κι αν συμβεί. </p>
		<p>Είθε η ευχή όλων μας να προστατεύει το έργο σου. </p>
		<p align="left" class="itgeo"><em>
Ζάντος
 </em></p>
		<p align="left">&nbsp;</p> 
<table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep4.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep6.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
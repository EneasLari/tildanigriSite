<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ζάντος, 4 Σεπτεμβρίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
4 Σεπτεμβρίου 1996 
 </em></p>
        </div>
      </div>
     
		
		<p align="left"> </p>
		<p>Οι καιροί είναι λίγο δύσκολοι, αλλά αν έχεις υπομονή θα  δεις πως πολύ σύντομα όλα θα επανέλθουν εκεί που ήταν ως τώρα. Ο Θεός δοκιμάζει  την πίστη των ανθρώπων πολλές φορές, και αυτό σου συμβαίνει διότι έλαβες το  Γαλάζιο Ξίφος <em>(σημ. αποτελεί ένα  εσωτερικό σύμβολο)</em> και πρέπει να μπορείς να το κρατήσεις σταθερά.<br><br>
Μην αμφιβάλλεις για όσα οι προφητείες σου έχουν δείξει.  Δεν είσαι μακριά από μας, όπως νομίζεις, απλά η πραγματικότητά σου είναι  ιδιαίτερα έντονη αυτή τη στιγμή και απορροφά όλη σου την προσοχή. Ο άνθρωπός  σου βασανίζεται και πρέπει εσύ να τον βοηθήσεις στέλνοντας λευκό και γαλάζιο  φως. Μην τον πιέσεις, θα ξαναγυρίσει κοντά σου μόλις νιώσει να καταλαγιάζει  μέσα του η καταιγίδα του θυμού. Ο θυμός είναι μια κατάσταση που απομονώνει τον  άνθρωπο μέσα σε ένα πυκνό σύννεφο, τον τυφλώνει και τον καθιστά αδιαπέραστο από  κάθε καλή σκέψη ή ενέργεια. Παρ’ όλα αυτά, η ενέργεια που θα του στέλνεις,  μπορεί να διατρήσει αυτό το νέφος της σκοτεινιάς, να το διαλύσει, και να  βοηθήσει τον άνθρωπο να αναπνεύσει ελεύθερος και πάλι.<br><br>
Βλέπεις πως όσο προχωρείς, οι ασκήσεις γίνονται  απαιτητικές. Οφείλεις να επιδείξεις υπομονή, αυτοσυγκράτηση, και σταθερότητα, ιδιαίτερα τώρα που αυτό είναι τόσο ευάλωτο. Κράτησε την πίστη σου, και μην  αμφιβάλλεις ούτε λεπτό για την Αλήθεια που έχεις μπροστά σου ξεκάθαρη. Θυμήσου το όνειρο <em>(ενν. ένα προφητικό όνειρο).</em> Πολύ σύντομα θα έχεις μηνύματα που θα σε βοηθήσουν να πειστείς για την Αλήθεια  των Προφητειών. Η Αποκάλυψη δεν θα είχε συμβεί αν δεν είχε κριθεί πως είσαι άξια να υπομείνεις τον κόπο και τον πόνο της Πορείας. Μείνε σταθερή σε όσα  γνωρίζεις. Μην αφήνεις τον πειρασμό της αμφισβήτησης να μαράνει όσα έχουν ανθίσει στην ψυχή σου. Ο φόβος δεν πρέπει να έχει καμία θέση στην καρδιά  εκείνων που είναι ταγμένοι στο Έργο της Ιεραρχίας στη Γη.<br><br>
Άφησε τον εαυτό σου να ξανανιώσει αγάπη και εμπιστοσύνη,  και τις προσεχείς μέρες θα δεις πως όσα φοβήθηκες εξαφανίστηκαν σαν τη σκιά της νύχτας μπροστά στο ρόδινο φως της Αυγής. Δείξε γενναιότητα, όπως ταιριάζει στους αληθινούς Πολεμιστές της Αγάπης του Θεού.</p>
		
		<p align="left" class="itgeo"><em>
Ζάντος
   
 </em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep38.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep40.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
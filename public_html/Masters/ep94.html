<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Διδάσκαλος Ιησούς, 10 Μαΐου 1998  -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
-->
</style>

<!--GOOGLEANALYTICS-->
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-EY23HG35ES');
</script>
<!--ENDGOOGLEANALYTICS-->
</head

<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
10 Μαΐου 1998 </em></p>
        </div>
      </div>
     
		
		<p align="left"> </p>
		
	  
	  <p>Αγαπημένη μαθήτρια, οι άνθρωποι θα πρέπει να επιστρέψουν στην Ολική Γνώση, στη μία Επιστήμη, στη συνολική θέαση. Ως τώρα, έχουν καταφέρει να χωρίζονται και να διασπούν την Αλήθεια, και βέβαια να εμμένουν στο επιμέρους. Έτσι, όμως, ποτέ δεν θα μπορέσουν να αγγίξουν την Ουσία. </p>
		<p>Ποτέ δεν πρέπει να προσπαθείς να συγκρατείς την ενέργεια – ούτε τη σεξουαλική επομένως – αλλά πρέπει να προσέχεις να τη διοχετεύεις σωστά. Η Αγάπη που ενώνει δύο ανθρώπους σε σεξουαλική πράξη, λειτουργεί, όπως σωστά διάβασες, ως δικλείδα ασφαλείας ώστε να στρέψει τη σεξουαλική ενέργεια σε έναν δέκτη με ομαλό τρόπο. Οι άνθρωποι μελετούν για χρόνια στο Πανεπιστήμιο προκειμένου να μάθουν να συνδέουν σωστά τα ηλεκτροφόρα καλώδια για να αποφύγουν ολέθρια βραχυκυκλώματα, δεν σκέφτονται όμως και πολύ πριν «συνδέσουν καλώδια σεξουαλικής ενέργειας» … Και οπωσδήποτε, δεν επιλέγουν να μείνουν στο σκοτάδι, από φόβο βραχυκυκλώματος, απλώς μελετούν και γνωρίζουν από πριν πού και πώς θα συνδέσουν. </p>
		<p>Σου θυμίζω την παραβολή του Ασώτου Υιού. Όπως εκείνος έφυγε από τον Πατέρα για να γνωρίσει τον εαυτό του, έτσι και η Ψυχή αποκολλάται από τα Αιθέρια Πεδία και έρχεται στη γη για να γνωρίσει τον εαυτό της. Δένεται στην Ύλη και δοκιμάζει όρια και αντοχές. Και κάποτε, μετά από πολλές περιπλανήσεις – διαδοχικές μετενσαρκώσεις – επιστρέφει στην αρχική της κατάσταση έχοντας επιλέξει πια την κατάσταση αυτή. Διαβάστε τον Πλάτωνα. Όπου και αν αναζητήσετε την Αλήθεια, θα την βρείτε ακέραιη και μοναδική – αρκεί να την αναζητάτε με πνεύμα σύγκλισης. </p>
		<p><em>(- Γιατί νιώθω κουρασμένη;…) </em></p>
		<p>Δεν είσαι κουρασμένη. Απλώς οι «παλμοί» της δικής σου δόνησης δεν συντονίζονται με το περιβάλλον&#903; αυτό σε κάνει να νιώθεις σα να κολυμπάς συνεχώς κόντρα σ' ένα ρεύμα. </p>
		<p>Αυτός ο παράγοντας είναι που επιδρά πάνω σου σαν κόπωση ή έλλειψη διάθεσης και ενεργητικότητας. Η βαθιά χαλάρωση, έστω και ολιγόλεπτη, επανατροφοδοτεί τις δυνάμεις σου&#903; επίσης η συναναστροφή με ανθρώπους που «εκπέμπουν» σε ανάλογο μήκος΄ (όταν βρίσκεσαι, αντίθετα, με ανθρώπους που σε αποσυντονίζουν, φρόντισε να «κλείνεις» την ενέργειά σου, αποστασιοποιούμενη από συναισθηματικές ανταλλαγές ή πνευματικές). Τέλος, το τραγούδι σε εναρμονίζει με τις ανώτερες συμπαντικές δονήσεις, γι' αυτό είναι θεραπευτικό ακόμα κι όταν νομίζεις πως είσαι κουρασμένη για να τραγουδήσεις. Μην ακολουθείς άλλους ρυθμούς από αυτούς που ο εαυτός σου σου υποδεικνύει. Να βρίσκεσαι συντονισμένη με το σώμα σου, και να ακούς τα μηνύματά σου. </p>
		<p><em>(- Πώς να τον αποστασιοποιήσω διακριτικά;) </em></p>
		<p><em>(σημ. εννοεί κάποιον άνθρωπο, τον οποίο επιθυμεί να αποφύγει, επειδή η συναναστροφή μαζί του της φαίνεται ψυχικά κουραστική). </em></p>
		<p>Ύψωσε γύρω σου μία ασπίδα φωτός σε χρώμα ιώδες, που απομακρύνει. Κάθε φορά που σε πλησιάζει, απομόνωσε τον εαυτό σου περιβαλλόμενη από την ασπίδα αυτή, και συγκεντρώσου στον αποσυντονισμό των εκπεμπόμενων μηνυμάτων σου και της δικής του λήψης. Αυτή η απομάκρυνση θα επιφέρει συναισθήματα αμηχανίας και θα τον απομακρύνει. Πρόσεξε όμως να μην ελκύεις εξ αρχής γύρω σου ανθρώπους που δεν έχουν λόγο να βρίσκονται μαζί σου, διότι θα αναγκάζεσαι να καταφεύγεις σε προσπάθεια υπέρβασης τέτοιων αδιεξόδων. <br>
		  <br>
		  Άλλωστε όλα είναι έτοιμα μέσα σου. Σου στέλνω πολλά σημάδια ήδη για να προετοιμάσουν τη διάθεσή σου. Μείνε στην ηρεμία και τη σιωπή, διότι εκείνος που θα μιλήσει δεν είσαι εσύ. Την Αλήθεια τη γνωρίζεις. Νιώσε εμπιστοσύνη για Εκείνον που οδηγεί τα βήματά σου και άφησέ τον εαυτό σου απλώς να Τον ακολουθήσει.
</p>
		<p align="left" class="itgeo"><em>  Διδάσκαλος Ιησούς</em></p>
	<br>
	<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep93.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep95.html">Next</a></div></td>
      </tr>
    </tbody></table>	
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
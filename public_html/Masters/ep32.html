<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 9 Ιουνίου 1996 - ΤΟ ΕΝ</title>
  <link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style><!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
9 Ιουνίου 1996 
 </em></p>
        </div>
      </div>
     <p align="left">&nbsp; </p>
		
		<p>Το ταξίδι αυτό έγινε για να μάθεις πως οι προηγούμενες  «κακές» εμπειρίες δεν πρέπει να σε σταματούν από το να ξαναδοκιμάζεις,  σταματώντας στους κακούς συνειρμούς. Γι’ αυτό το λόγο καθοδηγήθηκες να  συμμετάσχεις στον διαγωνισμό ....., ακριβώς για να ξεπεράσεις το στάδιο της  καθήλωσης σε μια εμπειρία. Ο άνθρωπος, όταν δοκιμάζει εμπειρίες αποτυχίας ή  έντονου τρόμου ή πόνου, αναπτύσσει μια αμυντική στάση που τον κάνει να  αποφεύγει κάθε ανάλογο βίωμα. Η μνήμη «καθαίρεται» ακριβώς για να απαλλάξει από  τέτοιες δεσμεύσεις κάθε φορά που ξεκινά μια νέα ζωή&#903; παρ’ όλα αυτά, δεν είναι  λίγες οι περιπτώσεις που υποσυνείδητα η άρνηση επανάληψης του βιώματος είναι  τόσο ισχυρή, ώστε δρα χωρίς καν νοητικό – λογικό – συνειρμό. Αυτές είναι οι  γνωστές φοβίες, που μπορεί να έχουν ρίζες σε μία ή περισσότερες προηγούμενες  ενσαρκώσεις.<br>
		  <br>
Ο άνθρωπος ελευθερώνεται όσο καταφέρνει να επανέρχεται σε  επώδυνες εμπειρίες. Η επανάληψη τον κάνει να συνειδητοποιεί πως ο πόνος  βαθμιαία γίνεται λιγότερος. Έτσι αποκτά ισχύ πάνω σε οποιαδήποτε κατάσταση  θεωρούσε πριν αξεπέραστη και οδυνηρή. Η γενναιότητα σ’ αυτές τις περιπτώσεις, όταν  ενυπάρχει και η πίστη πως καμία δύναμη δεν είναι ακλόνητη, βοηθάει τον άνθρωπο  να δαμάσει κάθε φόβο και να βαδίσει προς την ελευθερία.<br>
<br>
Όσο εξελίσσεται κάποια ψυχή στην πνευματική Ιεραρχία, η  συνειδητότητά της ευρύνεται. Η συνειδητότητα εκείνων που ονομάζετε Διδασκάλους  είναι τόσο ευρεία, που έχει πια χάσει την «ατομικότητα» την οποία εσείς της  προσδίδετε. Η ανέλιξη της ψυχής είναι μια πορεία από το σημείο προς το άπειρο,  στο σχήμα μιας ανάποδης πυραμίδας. Οι πυραμίδες που υπάρχουν στη Γη είναι  συμβολικά κτίσματα που απεικονίζουν αυτή την πορεία αντίστροφα, θέλοντας να  δείξουν τη γήινη πορεία των επαναλαμβανόμενων ζωών του ανθρώπου: η ψυχή, αρχικά  σημείο στην άυλη μορφή της, εξελίσσεται σε γήινο επίπεδο περνώντας αλλεπάλληλα  βιώματα, και εκτείνει έτσι τη συνειδητότητά της ως ένα σημείο. Γι’ αυτό οι  γήινες πυραμίδες «ανοίγουν» ως ένα ορισμένο σημείο (βάση), το σημείο τομής με  τη Γη, κάτι που συμβολικά δείχνει πως η Γη εξ ορισμού θέτει περιορισμούς στην  προς το άπειρο εξέλιξη. Η γήινη ζωή είναι, με άλλα λόγια, ένα στάδιο, ένα  επίπεδο εξέλιξης. Στη συνέχεια, ο άνθρωπος αποχωρίζεται το γήινο υλικό σώμα του  και συνεχίζει σε επόμενα επίπεδα.<br>
<br>
Οι Διδάσκαλοι που εργάζονται στη Γη, και τους οποίους  γνωρίζετε, αυτο-περιορίζονται σε κάποιες αιθερικές μορφές, για να καταστεί  δυνατόν να τους «αναγνωρίσουν» οι ενσαρκωμένοι άνθρωποι και να μπορέσουν να  επικοινωνήσουν μαζί τους.<br>
<br>
Η τετρακτύς του Διδασκάλου Πυθαγόρα συγκεντρώνει κάποια  συμβολικά στοιχεία που συνδέονται με την πυραμίδα, όπως εξήγησα πιο πάνω. Ο  Πυθαγόρας έχει ενσαρκωθεί και αργότερα, και συνετέλεσε εκ νέου σε επιστημονικές  ανακαλύψεις.<br>
<br>
Ο άνθρωπος ενσαρκώνεται χωρίς να γίνονται φανερά σε γήινο  επίπεδο όλα όσα έχει αποκτήσει. Ο γήινος μανδύας του είναι πολλές φορές πολύ  διαφορετικός από τον άυλο, και περιλαμβάνει αυτά τα στοιχεία που θα  διευκολύνουν την πρόσληψη των προδιαγεγραμμένων εμπειριών που έρχεται να πάρει.  Αυτό συμβαίνει όσο αφορά την πρώτη προσλαμβάνουσα εικόνα του.<br>
<br>
Όπως γνωρίζετε, ακόμα και η «πυκνότερη» ύλη είναι στην  πραγματικότητα ένας χώρος κενός κατά το μεγαλύτερο ποσοστό – αν αναλογιστεί  κανείς την απόσταση του κενού χώρου που βρίσκεται μεταξύ πυρήνα και ηλεκτρονίων  σε ένα άτομο ύλης. Αυτή η εικόνα, λοιπόν, της ύλης που προσλαμβάνουν τα μάτια  μας, και που είναι η συγκεκριμένη επειδή τα μάτια μας προσλαμβάνουν τις  εκπομπές του συγκεκριμένου τμήματος του φάσματος, είναι μεταβλητή. Αυτό  μπορείτε να το καταλάβετε, όταν αναλογιστείτε πόσες φορές απορείτε βλέποντας  κάποιον άλλο να θαυμάζει κάποιο πρόσωπο που εσείς «βλέπετε» ως άσχημο.<br>
<br>
Αυτό συμβαίνει επειδή η εκπομπή της εικόνας της  συγκεκριμένης δομής, που είναι ένας άνθρωπος, αλληλεπιδρά με διάφορα πεδία,  άλλων ανθρώπων ή χώρων. Ένας άνθρωπος όταν βρεθεί δίπλα σε ένα θετικό γι’  αυτόν πεδίο φαίνεται να «λάμπει» - και το αντίστροφο.<br>
<br>
Πολλές φορές αυτό που εμείς βλέπουμε για τον εαυτό μας  δεν συμπίπτει με αυτό που εκπέμπουμε, και βλέπει ένας άλλος&#903; αυτό έχει να κάνει  με τη δική μας εσωτερική κατάσταση τη μία φορά, και την αντίστοιχη του άλλου  στην άλλη περίπτωση.<br>
<br>
Αυτός που είχες προγραμματιστεί να «συναντήσεις» ήταν ο  Διδάσκαλος Ράμπα <em>(ενν. μέσω ενός βιβλίου  του).</em> Ο Διδάσκαλος εξακολουθεί να βρίσκεται κοντά στη Γη, και  συμπεριλαμβάνεται στην αποστολή της Ιεραρχίας που αφορά τη Γη. Πρόκειται να  γνωρίσεις τους Διδασκάλους, με τα αληθινά ή τα προσωρινά τους ονόματα. Ο  καθένας έχει αναλάβει κάποιο συγκεκριμένο έργο που αφορά σε έναν τομέα, αλλά  αυτό συμβαίνει μόνο για λόγους μεθόδευσης. Στην πραγματικότητα, η Ιεραρχία δεν  αποτελείται από βαθμίδες και αξιώματα, όπως μπορεί να φαντάζεται ένας άνθρωπος,  γιατί η συνειδητότητα των Διδασκάλων είναι διευρυμένη σε πλάτος και επίπεδα  έτσι ώστε να υπερκαλύπτει τους τομείς εργασίας. Η διαφοροποίηση γίνεται μόνο  για λόγους συγκεκριμένης εργασίας. Όταν απευθύνεστε, λοιπόν, σε κάποιον  Διδάσκαλο δεν σημαίνει πως αποκλείετε την επικοινωνία με άλλον ή άλλους, και  όταν κάποιος Διδάσκαλος επικοινωνεί με σας, αυτό δεν σημαίνει την απουσία των  υπολοίπων.<br>
<br>
Πρέπει να κατανοήσετε πως η συνειδητότητα διευρύνεται  συνεχώς προς το Άπειρον, και το Άπειρο δεν είναι παρά μία άλλη έκφανση του  Ενός και Όλου. Αυτό θα σας βοηθήσει να κατανοήσετε πως η ανέλιξη της ψυχής  οδηγεί στην επέκτασή της στο Άπειρο, δηλαδή την ταύτισή της με το Απόλυτο Εν,  στην ενοποίηση με το Σύμπαν, την απορρόφησή της μέσα στη Μία Ψυχή, το Θεό.<br>
<br>
Όπως η Μονάδα εμπεριέχει μέσα της ολόκληρο το άπειρο  σύστημα των αριθμών, χωρίς η ίδια να αλλοιώνεται ποιοτικά (1 Χ 1 = 1, 1 : 1 =  1), έτσι ο Θεός ενυπάρχει μέσα σε κάθε δημιούργημά του χωρίς αυτό να αποτελεί  διαίρεση του Όλου (1 : 1 = 1), και κάθε δημιούργημα είναι ο ίδιος ο Θεός και  όχι μέρος Του.</p><br>
<p align="left" class="itgeo"><em>
 Ιησούς
   
 </em></p>
<br>
<p align="center"><em>(συνέχεια της  προηγούμενης)</em></p>
<p>Θα πρέπει να τρως οτιδήποτε σου προσφέρεται <em>(έχει τεθεί το ερώτημα σχετικά με το αν η  χορτοφαγία, ως σύστημα διατροφής, είναι επιβεβλημένη)</em> επειδή το να  δημιουργείς αναταραχή στο περιβάλλον είναι χειρότερο από το να δέχεσαι κάθε  είδους παρεχόμενη τροφή. Η τροφή απορροφάται μόνο από το κατώτερο υλικό σώμα,  γι’ αυτό δεν είναι τόσο σημαντική η επιλογή – άλλωστε, τα λεπτότερα σώματα του  ανθρώπου γνωρίζετε πως δεν διατρέφονται παρά μόνο με μορφές άυλης ενέργειας.  Είναι, λοιπόν, αναγκαίο να προτάσσετε την ηθική από κάθε μορφή ιδεολογικής  τοποθέτησης που αποκλείει αυστηρά και φανατικά κάποιες τροφές και συνιστά  εξίσου αυστηρά άλλες.<br>
  <br>
  Αυτό δεν σημαίνει πως δεν υπάρχουν άνθρωποι, για τους  οποίους κάποιο σύστημα διατροφής ισχύει, επιτρέποντας ή απορρίπτοντας είδη.  Αυτό όμως ισχύει κατά περίπτωση, και δεν μπορεί να γενικευτεί.<br>
  <br>
  Πριν ξεκινήσει άρα κάποιος να υιοθετήσει ένα σύστημα  διατροφής, ας αφιερώσει τον απαιτούμενο χρόνο στο να μάθει να επικοινωνεί με τον  εαυτό του, να αποκρυπτογραφεί τα σήματά του και να κατανοεί τις ανάγκες του,  όπως υπαγορεύονται από τους ως τώρα κύκλους ζωής του και τα παρόντα βιώματα.  Τότε, να είστε σίγουροι πως δεν θα του χρειάζεται κανένα επιβεβλημένο έξωθεν  σύστημα διατροφής, γιατί θα γνωρίζει ο ίδιος πολύ καλύτερα από οποιονδήποτε το  τι πρέπει να κάνει. Θα πρέπει μάλιστα ιδιαίτερα να προσέχετε τις διατροφικές  οδηγίες που συνοδεύουν κάποιες «θρησκευτικές μυήσεις», γιατί μπορεί να  προκαλέσουν μεγαλύτερο κακό από ωφέλεια.<br>
  <br>
  Η ποικιλία τροφών είναι αναγκαία για τη σωστή ανάπτυξη  του σώματος. Φροντίστε να ακούτε προσεκτικά τη φωνή που εσωτερικά σας  υποδεικνύει την ποιότητα του φαγητού που χρειάζεστε, όπως και την ποσότητά του.  Η ποιότητα (τροφές γιν-γιανγκ) εξαρτάται από το έργο στο οποίο εργάζεστε τη  συγκεκριμένη εποχή, και τα στοιχεία αυτά αναπληρώνουν τις δαπάνες του  οργανισμού σας. Το ίδιο και η ποσότητα, η οποία προφανώς ποικίλει αναλόγως.<br>
  <br>
  Φροντίστε επίσης οι τροφές να είναι όσο το δυνατό  ζωντανές και καθαρές, και συμπεριλάβετε διαστήματα αποτοξίνωσης, ακολουθώντας  και πάλι τις υποδείξεις του εσωτερικού εαυτού σας για τη διάρκειά τους.<br>
  <br>
  Οποιοδήποτε άκαμπτο σύστημα μπορεί να κρατά το σώμα σε  «υγεία» και σύμφωνο με τα «πρότυπα ομορφιάς», αλλά δημιουργεί χαρακτήρες που  απέχουν πολύ από τον φωτισμένο άνθρωπο. Κάθε εκπαιδευτικό σύστημα οφείλει να  δημιουργεί στους ανθρώπους τις δυνατότητες και ικανότητες να μπορούν να κρίνουν  κάθε φορά συνδεόμενοι με τον ανώτερο εαυτό τους και σε συμφωνία και αρμονία με  τις Συμπαντικές συνθήκες, και όχι βέβαια να επαναλαμβάνουν άκριτα το ίδιο σχήμα  που έτυχε κάποτε να μάθουν.<br>
  <br>
  <br>
  ………………………………………………………………………………<br>
</p>
<p>Όπως σωστά θυμήθηκες, μία προηγούμενη ενσάρκωσή σου σε  είχε μεταφέρει στον Δυνατό και Ιερό Τόπο. Μαζί σου βρισκόταν τότε και εκείνος  που θυμήθηκες, με τον οποίο σας συνδέει μία βαθιά φιλία … Για κάποιους λόγους  δεν πρέπει να του υπενθυμίσεις πράγματα από το παρελθόν&#903;  να προχωρείς προσεκτικά σ’ αυτά που  μεταφέρεις.<br>
  <br>
  Έχεις ζήσει έντονα τη βία και το σωματικό πόνο, και αυτό  σου δημιουργεί την ένταση σ’ αυτή τη ζωή. Να θυμάσαι πως το σώμα μπορεί να  «αναισθητοποιηθεί» με την απεμπλοκή του νου από την εστία του πόνου. Είναι  σημαντικό επίσης να μπορεί να διαφοροποιείται κανείς από το σώμα που πάσχει, με  το να θυμάται πως αυτό είναι μία εντελώς προσωρινή και μερική πραγμάτωση της κοσμικής  ψυχής, άρα δεν υφίσταται κανενός είδους ταύτιση με το σώμα αυτό. Ο πόνος είναι  το σήμα που εκπέμπει το σώμα σε περίπτωση κινδύνου, και υπαγορεύεται από το  ένστικτο επιβίωσης. Έτσι, λοιπόν, πρέπει να έχει αυτές και μόνο τις  διαστάσεις, και να μη γίνεται το κέντρο της προσοχής του ανθρώπου. Αφού ο  άνθρωπος δεχτεί, συνειδητοποιήσει το σήμα του σώματός του, και ευχαριστήσει τον  πόνο που τον βοήθησε να αντιληφθεί πως κάπου επίκειται κάποια «βλάβη», οφείλει  να σκεδάσει την προσοχή του από το συγκεκριμένο σημείο, και να προχωρήσει στο  επόμενο βήμα του.<br>
  <br>
  Εγώ που σου μιλάω είμαι ο Ιησούς, Υιός του Ανθρώπου, Υιός  του Θεού, εκείνος που γνώρισες κάποτε σ’ αυτή τη Γη και που πίστεψες πως  μεταφέρει στους ανθρώπους τα λόγια του Πατέρα.<br>
  <br>
  Η Ιεραρχία σε ευχαριστεί που διατίθεσαι να βοηθήσεις το  έργο της και πρέπει να σου πω πως οι άνθρωποι όπως εσύ είναι ιδιαίτερα  χρήσιμοι, μια και μπορούν να πλησιάσουν πιο άμεσα τους συνανθρώπους τους, μέχρι  εκείνοι να ανοίξουν τα δικά τους κανάλια και να μπορούν πλέον να επικοινωνούν άμεσα  με την Παγκόσμια Δύναμη.<br>
  <br>
  Οι άνθρωποι του Θεού βρίσκονται εδώ για να εργαστούν, και  όχι για να ζήσουν μια όμορφη ζωή – κάτι που ανήκει άλλωστε σε άλλο Χωρο-Χρόνο.  Αυτή είναι η διαφορά που ίσως μερικές φορές φαίνεται σαν αδικία, γι’ αυτό  άλλωστε έχουν την άμεση καθοδήγηση των Διδασκάλων, ώστε να έχουν επίγνωση του  τι πραγματικά συμβαίνει.<br>
  <br>
  Μην αφήνεις τις σκοτεινές δυνάμεις να σε παρασύρουν σε  αξιολογήσεις που αλλοιώνουν την Αλήθεια, και μην περιμένεις τα απτά  αποτελέσματα των πράξεών σου σ’ αυτή τη διάσταση να σου δώσουν τις πραγματικές  διαστάσεις των γεγονότων. Να ακούς απλώς τις οδηγίες χωρίς να προσπαθείς να  κρίνεις εκ των δεδομένων ή των αποτελεσμάτων. Αν ακολουθήσεις αυτό το δρόμο, τον οποίο μόνη σου επιλέγεις κάθε στιγμή, κάποτε θα μπορέσεις να αντικρίσεις το  Δημιούργημα της ζωής σου και τότε θα βεβαιωθείς και θα θαυμάσεις. Να κάνεις  κοινωνούς μόνο όσους πραγματικά θελήσουν και μπορέσουν.<br>
  <br>
  Εγώ, ο Υιός του Θεού, είμαι ο καθένας και ο Ένας,  βρίσκομαι εδώ δίπλα σας για να σας οδηγήσω πίσω στην Αλήθεια και το Φως. Είμαι η Δύναμη και η υλοποίησή της, αυτό που υπήρχε και αυτό που υπάρχει στους  Αιώνες. Αυτός που ακούει τη Φωνή μου είναι μέσα στο Σώμα μου και γνωρίζει πως  τρέφεται από την Αιώνια Αλήθεια. Δεν χρειάζεται να ψάξει γιατί γνωρίζει, δεν  χρειάζεται να πειστεί γιατί βιώνει. Ακολουθήστε την Αγάπη, αφήστε τα μάτια σας  να δουν πέρα από το Τώρα και το Εδώ, και Εγώ ο Ίδιος θα είμαι βοηθός σας σ’  αυτό. Ξεχάστε τους περιορισμούς που οι άνθρωποι συνηθίζουν να θέτουν στον εαυτό  τους, και ανακαλύψτε τη Νέα Ζωή.<br>
  <br>
  Είμαι πάντα εδώ γιατί είμαι ο εαυτός σου.</p>
	  <p align="left" class="itgeo"><em>
 Ιησούς
   
 </em></p>
	  <br>
	  <br>
	  <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep31.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep33.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 11 Ιουλίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style><!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
11 Ιουλίου 1996 
 </em></p>
        </div>
      </div>
     <p align="left">&nbsp; </p>
		
		<p>Τώρα γνωρίζεις πως ό,τι περνάς αποσκοπούν στη γνώση. Η  γνώση αποκτιέται μόνο με τη βίωση, και αυτή τη γνώση καλείσαι να  χρησιμοποιήσεις αργότερα στη ζωή σου για να εκπληρώσεις το έργο που έχεις  αναλάβει. Ο Θεός είναι Θεός αγάπης και δεν αγαπά να βασανίζει τους αγαπημένους  του ανθρώπους. Έχεις οδηγηθεί στο μονοπάτι της προσφοράς και η εκπαίδευσή σου  οφείλει να είναι αντίστοιχη. Οι δοκιμασίες σου είναι ψυχικές και συναισθηματικές, για να είσαι αργότερα ικανή να καθοδηγήσεις κατέχοντας αληθινή  γνώση και όχι απλή μάθηση. Είσαι ιδιαίτερα ευαίσθητη για να προσλαμβάνεις τις  εμπειρίες στο βάθος τους, και υπόκεισαι σε καταστάσεις υπερβολικές για να έχεις  εμπλουτιστεί αργότερα με ευρύ φάσμα περιπτώσεων.<br><br>
Ακόμα κι όταν αμφιβάλλεις για τα λόγια ή την ύπαρξή Μου,  εγώ δεν μπορώ να επέμβω, αλλιώς θα παραβιάσω το δικαίωμα της ελεύθερης βούλησής  σου, πρέπει λοιπόν να περιμένεις την ισορροπία πριν εκπονήσεις κρίσεις,  συμπεράσματα ή αποφάσεις. Απ’ την άλλη μεριά, δεν γίνεται να μη «ζήσεις» τον  πόνο όσο χρειάζεται, γιατί τότε δεν θα έχεις βιώσει ολοκληρωτικά την εμπειρία.  Γι’ αυτό το λόγο αφήνεσαι στην οδύνη χωρίς βοήθεια, όχι γιατί δεν εισακούω την  έκκλησή σου, ούτε γιατί δεν είσαι άξια να λάβεις την επέμβασή μου, αλλά γιατί  έτσι πρέπει να γίνει για να ολοκληρωθεί το μάθημα και να συντομευθεί ο δρόμος  της μαθητείας. Βρίσκομαι πάντα δίπλα σου και συμπονώ την κατάστασή σου, αλλά  εσύ επέλεξες το δρόμο Μου, και αυτός περνά μέσα από αυτού του είδους την  άσκηση.<br><br>
Μη ζητάς λοιπόν την οδό της «ευδαιμονίας» προς το παρόν,  και μη νομίζεις πως κάθε φορά είναι η τελευταία.<br><br>
Η δυστυχία δεν είναι το ζητούμενο, γι’ αυτό βιώνεις απλά  εμπειρίες ψυχικής οδύνης που όμως δεν είναι καθοριστικές και καταστροφικές. Θα  πρέπει απ’ την πλευρά σου να μην ταυτίζεσαι με τις περιόδους κρίσης, αλλά να  απεμπλέκεσαι και να ξέρεις πως έκανες μόλις ένα ακόμα βήμα στο δρόμο πλάι Μου. Να ξέρεις επίσης πως το δηλητήριο είναι πάντα σε δόση ισχυρή να σε κλονίσει,  αλλά ανίσχυρη να σε ανατρέψει.<br><br>
Ο χρόνος δοκιμασίας σου δεν είναι προαποφασισμένος από  τους Οδηγούς και Διδασκάλους, άλλωστε ζήτησες να μη μιλάμε πια για το μέλλον.  Επειδή όμως γνωρίζω την επιθυμία σου να βεβαιωθείς, σου αποκαλύπτω πως το  μέλλον σου είναι λαμπρό σαν το ολόγιομο φεγγάρι μια ξάστερη καλοκαιρινή νύχτα,  και διάφανο σαν το νερό της θάλασσας στις ακτές της πατρίδας σου. Πώς θα  μπορούσε άλλωστε να μην ισχύει αυτό για τους ανθρώπους που περπατούν στο πλευρό  Μου;<br><br>
Το ότι βρίσκομαι συνεχώς μαζί σου συμβαίνει για να  αποτρέπω οτιδήποτε δεν είναι απολύτως αναγκαίο για να φτάσεις στον προορισμό  σου. Θυμήσου πως κι εγώ ο Ίδιος πόνεσα και ατιμάστηκα για να φέρω σε πέρας το  έργο Μου.<br><br>
Συνέχισε τις μελέτες και μην εγκαταλείπεις την κατεύθυνση  που έχεις. Γύρω σου υπάρχουν οι σωστοί άνθρωποι για να σε ενισχύουν όταν  κλονίζεσαι, να σε ακούν και να σου συμπαραστέκονται. Φρόντισε τον εαυτό σου για  να αξιωθείς το έργο της προσφοράς στους συνανθρώπους σου.<br><br>
Θα πρέπει να μην κρίνεις τους ανθρώπους με βάση τη  συμπεριφορά τους, γιατί αυτό είναι κάτι απατηλό. Μία συμπεριφορά μπορεί να  υποκινείται από λόγους συνειδητούς ή υποσυνείδητους, αλλά το κυριότερο είναι  πως αυτό που λαμβάνεις δεν είναι αυτό που πραγματικά υπάρχει. Ο άνθρωπος ο ενσαρκωμένος  κάθε φορά, είναι ουσιαστικά μία μόνο πραγμάτωση ορισμένων στοιχείων του Εαυτού  του, καμία φορά μάλιστα φέρει και στοιχεία που δεν ανήκουν μόνιμα σ’ Αυτόν, για  λόγους σκοπιμότητας. Όταν νιώθετε πως κάποιος άνθρωπος σας έχει βάλει σε  μπελάδες, αναλογιστείτε πως στην πραγματικότητα ο άνθρωπος αυτός έχει γίνει ο  καθρέφτης που αντανακλά κάποια δική σας ψυχική εκκρεμότητα και έτσι σας  υποβάλλει στη διαδικασία να την αντιληφθείτε και να την αντιμετωπίσετε. Οι  άλλοι άνθρωποι δεν ενεργούν προς εσάς, ούτε κι εσείς πρέπει να ενεργείτε προς  αυτούς&#903; ο καθένας ενεργεί μόνο για και προς τον εαυτό του, βλέπετε λοιπόν πόσο  ανώφελο και ανόητο είναι το να θυμώνετε με τους άλλους.<br><br>
Να μην ξεχνάς πως η Αγάπη σημαίνει προσφορά χωρίς  ανταπόδοση, γνήσια συγχώρεση και κατανόηση. Κάνε αυτά που πρέπει και όσοι δεν τα κάνουν ας κριθούν για τον εαυτό τους. Μην προσπαθείς να αλλάξεις όσα  χαρακτηριστικά των άλλων δεν είναι σωστά, γιατί ένας τέτοιος αγώνας είναι  επίπονος και μάταιος. Απλά αποσύνδεσε τον εαυτό σου από όσα σε πληγώνουν, και  γέμισέ τον με ευχάριστες εκδηλώσεις φιλίας. Δεν φέρεις το βάρος της ευθύνης για  κανέναν άλλον πλην του Εαυτού σου. Γι’ αυτό γνώρισέ τον, αγάπησε και  προστάτευσέ τον. Θυμήσου την πίστη σου και ομολόγησέ την, και ο Ουρανός θα  γίνει πάλι καθαρός για σένα.</p>
		
		<p align="left" class="itgeo"><em>
Ιησούς
   
 </em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep35.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep37.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
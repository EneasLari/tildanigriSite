<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 22 Δεκεμβρίου 1995 -  ΤΟ ΕΝ</title><link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style><!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-HBRWE2HJJX"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-HBRWE2HJJX');
</script>
</head>

<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"> <em>22 Δεκεμβρίου 1995 <br>
          (λίγες μέρες πριν τα Χριστούγεννα) </em> </p>
        </div>
      </div>
     <p align="left">&nbsp; </p>
		
		<p>Άφηνε την καρδιά σου να είναι μια λευκή σελίδα όπου θα καταγράφονται τα λόγια του Θεού. Μην αφήνεις άλλα στοιχεία να αμαυρώνουν το χώρο που είναι προορισμένος για να δεχθεί το θεϊκό φως. </p>
		<p>Ο Θεός γνωρίζει τις ανάγκες σου πρωτύτερα και καλύτερα από σένα και φροντίζει για σένα, για να μην πονέσεις, να μην κακοπέσεις, να μην πληγωθείς. Σαν άξιος πατέρας, και σοφότερος όλων, προστατεύει και προσφέρει. </p>
		<p>Πέρασες κάτι <em>(ενν. έναν τραυματισμό στο πόδι), </em> που είναι κοινό στους ανθρώπους, με τη λιγότερη δυνατή βλάβη, και επειδή γνωρίζουμε πως δεν θα άντεχες περισσότερο περιορισμό. Ήρθε την εποχή που αναγκαστικά έπρεπε να βγαίνεις, για να μη βιώσεις την εσωτερική απομόνωση που δεν υποφέρεις. Λάβε το λοιπόν σαν ευλογία, σαν τύχη και όχι σαν ατυχία. </p>
		<p>Μέσα απ' αυτό σου δίνεται η ευκαιρία να επαναξιολογήσεις πράγματα που θεωρούσες δεδομένα και δε σου έδιναν πια μεγάλη χαρά. Η καταιγίδα ποτίζει το χώμα για να ξεπροβάλλει ακόμα πιο πράσινο και φωτεινό το χορτάρι στον ήλιο. Τίποτα δεν παραμένει το ίδιο, και το κακό είναι μόνο μια αλλαγή φάσης, ένας σταθμός στον αιώνιο φωτεινό δρόμο. </p>
		<p>Έχεις την ευκαιρία να θεραπεύσεις τον εαυτό σου. Δεν αγαπάς τον εαυτό σου, γι' αυτό νιώθεις μόνη&#903; νομίζεις πως οι άλλοι δεν σ' αγαπούν. Δεν έχεις την ανάγκη καμιάς άλλης αγάπης απ' αυτήν που ήδη έχεις, του Δημιουργού σου. Μη συγχέεις την αγάπη των ανθρώπων με την ασφάλεια. Έχεις ζήσει επώδυνες ζωές, γι' αυτό αναζητάς δύναμη μέσα από τη δύναμη της αγάπης – αλλά αυτό δεν μπορούν να το κατορθώσουν τα ανθρώπινα συναισθήματα. </p>
		<p>Μόνο η Αιώνια και Απόλυτη Αγάπη του Θεού μπορεί να σου γιατρέψει αυτή την παλιά πληγή. Στρέψου στον Θεό και συγχώρησε τους ανθρώπους που δεν μπορούν να ανταποκριθούν στην αναζήτησή σου. Μην απομακρύνεσαι πληγωμένη, γιατί κάνεις κακό σ' αυτούς. Δείξε τους τι μπορεί να σημαίνει η αληθινή, σταθερή και γενναιόδωρη αγάπη, και αυτό ίσως τους κάνει να θελήσουν να την αποκτήσουν και αυτοί. </p>
		<p>Είναι σκληρό να μην ανταποκρίνεται κάποιος στις υψηλές σου προσδοκίες, όμως εσύ να φανείς γενναιόψυχη όπως ο Θεός σου. </p>
		<p>Στρέψου στην Πηγή και ελευθέρωσε τα ρυάκια απ' τις προσδοκίες σου. </p>
		<p>Η υπερηφάνεια μπορεί να φτάσει τον εγωισμό, και τότε καταστρέφει κάθε αξιόλογο και επίπονο έργο. Η ταπεινότητα σημαίνει να είσαι τόσο θεϊκός όσο και ανθρώπινος, τόσο μεγάλος όσο και μικρός, να είσαι ίσος με τον Θεό όσο και με το μυρμήγκι. </p>
		<p>Κανένας άνθρωπος, όποια εξουσία κι αν κατέχει ή όποιο έργο και αν έχει επιτύχει, δεν είναι αξιολογότερος. Μην υπερεκτιμάς τις γήινες ιδιότητες, γιατί έτσι χάνεις ευκαιρίες, όπως αυτή πρόσφατα <em>(ενν. ένα συγκεκριμένο περιστατικό). </em></p>
		<p>Μη λυπάσαι για τις καθυστερήσεις, γιατί γι' αυτό πρόκειται. Κανείς δεν έχει τη δύναμη να προβλέψει το μέλλον των ανθρώπων, αυτό το γνωρίζει μόνο ο Θεός βαθιά μέσα Του. Και μόνο εκείνος μπορεί να το αλλάξει, σαν φιλεύσπλαχνος και σοφός Πατέρας. </p>
		<p>Μη σε τρομάζουν τα λόγια των ανθρώπων που ασκούν ένα έργο που δεν είναι δικό τους <em>(ενν. τους σύγχρονους αστρολόγους). </em></p>
		<p>Μην αφήνεις να σβήνει η φλόγα της πίστης. Η πίστη δεν είναι μόνο προς τον Δημιουργό, αλλά και προς τις Δημιουργίες. Ό,τι κάνεις, κάνε το με πίστη, αφοσίωση και αγάπη, είναι το ίδιο τέλειο προς Εκείνον που το έσπειρε σ' αυτόν τον κόσμο, αντιμετώπισέ το λοιπόν με τον αντίστοιχο θαυμασμό και σεβασμό. </p>
		<p>Εκτίμησε, θαύμασε και ύψωσε τον εαυτό σου τόσο ώστε να γίνεις ταπεινή σαν ένα απλό φύλλο, σαν μια ακτίνα φωτός, σαν κύμα, πράγματα απλά και ταπεινά, αλλά και αναντικατάστατα και υπέροχα. Ποιος μπορεί να δημιουργήσει ένα φύλλο; Ποιος μπορεί να ισχυριστεί πως δεν είναι κάτι τέλειο και θαυμαστό; Ποιος μπορεί να το περιφρονήσει; </p>
		<p>Μην περιφρονείς τον εαυτό σου και το έργο σου, γιατί είναι σα να περιφρονείς τον Δημιουργό σου και το έργο Του. Πλησίασε τους ανθρώπους χωρίς να θεωρείς πως τους επιβαρύνεις, ζήτησέ τους και πρόσφερέ τους. Δεν είναι ανάγκη να υπάρχει ισοζύγιο στις πράξεις και τα συναισθήματα, εμπιστεύσου τη συνολική ισορροπία του Σύμπαντος και τη Δικαιοσύνη της Ανώτατης Ιεραρχίας. </p>
		<p>Ο μεταφυσικός σου δρόμος είναι πολύ ανοιχτός και ξεκάθαρος, γνωρίζεις τη δοκιμασία και το νόημά της την ίδια στιγμή που τη βιώνεις, και δεν είναι εύκολο πια να παραπλανηθείς. Μη συγχέεις την Αλήθεια με τις συνθήκες της δοκιμασίας, για να μην φτάνεις σε απογοητεύσεις άδικες. </p>
		<p>Μ., <em>(απευθύνεται σ' ένα φιλικό πρόσωπο) </em> ο δρόμος σου είναι ανοιχτός. Προσφέρεις αγάπη και βοήθεια και το έργο σου εκτιμάται από τους Πατέρες. Να χαίρεσαι την αγάπη και την εύνοια που συναντάς γύρω σου. Συνέχισε να φροντίζεις αυτούς που είναι κοντά σου, στρέψε την προσευχή σου σε όσους την έχουν ανάγκη. Η ακλόνητη πίστη είναι ευλογία κυρίως γι' αυτούς που τη νιώθουν. </p>
		<p>Μην παρασύρεστε σε ενθουσιώδη μεταφορά των λόγων του Θεού προς ανθρώπους που δεν είναι έτοιμοι να τα δεχτούν, γιατί τότε σας μεταβιβάζουν εκείνοι τις αμφιβολίες τους. Οι χαμηλότερες δονήσεις είναι ισχυρότερες καμιά φορά, γι' αυτό προστατευθείτε. </p>
		<p>Γίνε αισιόδοξη. Ο δρόμος του Θεού οδηγεί πάντα στο Φως, δεν υπάρχει πισωγύρισμα. Το ποτάμι κυλάει πάντα προς τον ωκεανό, να είσαι σίγουρη πως ο Ωκεανός της Αγάπης του Θεού είναι η κατεύθυνσή σου. Να χαίρεσαι το παρόν με τη βεβαιότητα ενός ακόμα καλύτερου μέλλοντος. Δεν είναι πια για σένα οι απειλές, ο φόβος, οι τιμωρίες. Όποιος γνωρίζει τόσο καλά το Υπέροχο και το Αιώνιο, δεν μπορεί παρά να το αποτυπώνει σε κάθε εικόνα των ματιών του και κάθε σκέψη του μυαλού του. Η Αγάπη είναι καταλυτική για όποια «συμφορά» ή «κακοτυχία». Όποιος είδε για μια φορά, δεν μπορεί να κλείσει ποτέ πια τα μάτια, γιατί το Φως είναι το Τέλος και η Αρχή, το Αιώνιο και το Τωρινό, η Ύπαρξη. </p>
		<p>Μαζί μου μπορείς να νικήσεις κάθε στιγμή που αλυσοδένει τη σκέψη σου σε ταραγμένες πραγματικότητες, μαζί μου μπορείς να πορευτείς χωρίς ανησυχία για τον κόσμο αυτό ή τον άλλο, γιατί ξέρεις πως η Αλήθεια είναι Παντοτινή και Παντοδύναμη. Η Γέννησή μου ας είναι ακόμα μια φορά σύμβολο πνευματικής αναγέννησης και ενστάλαξη δύναμης στην καρδιά σας. Ανάτρεξε σε τούτα τα λόγια όποτε το χρειαστείς και θα αντλείς κάθε φορά καινούρια δύναμη. Ο Θεός είναι πάντα κοντά σας στη δύναμη και στην αδυναμία, στη νίκη και στην ήττα, στο φως και στο σκοτάδι. </p>
		<p align="left" class="itgeo"><em>
Ιησούς
 </em></p>
        <br>
        <br>
        <table width="400" cellspacing="4" cellpadding="4" border="0" align="center">
          <tbody>
            <tr>
              <td width="130"><div align="center"><a href="ep10.html">Previous</a></div></td>
              <td width="128"><div align="center"><a href="index.html">Home</a><br>
                  <a href="../home.htm">Main menu</a></div></td>
              <td width="102"><div align="center"><a href="ep12.html">Next</a></div></td>
            </tr>
          </tbody>
        </table>
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
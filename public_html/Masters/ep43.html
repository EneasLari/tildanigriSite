<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων, 17 Οκτωβρίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
17 Οκτωβρίου 1996 
 </em></p>
        </div>
      </div>
     
		
		<p align="left"> </p>
		<p>Χρειάστηκε να περιμένεις. Όταν συνειδητοποιήσετε την  πολυπλευρικότητα του χρόνου, θα βεβαιωθείτε πως η βίωση δεν έχει μονοσήμαντη πορεία,  παρά μόνο εξωτερικά, επιφανειακά. Η κίνηση του χρόνου προς την κατεύθυνση που  εμείς αντιλαμβανόμαστε είναι μερική, γι’ αυτό και τα αποτελέσματα μιας κρίσης  ως προς αυτή τη διάσταση είναι αναγκαστικά περιορισμένα. Θα πρέπει να μπορείτε  να περιμένετε, όχι με τη συνήθη έννοια της λέξης, αλλά την ουσιαστικότερη: το  μέλλον είναι  στην πραγματικότητα  διευρυμένο παρόν, και ο χρόνος άρα δεν κινείται προς μία κατεύθυνση αλλά με τη  μορφή που απλώνεται το κύμα στο νερό, δηλ. προς όλες τις κατευθύνσεις κυκλικά γύρω  από ένα σημείο εκκίνησης, που είναι το παρόν.<br><br>
Η ακολουθία των γεγονότων μπορεί να φαίνεται καταρχήν  τυχαία, στην πραγματικότητα όμως πρόκειται για μία μετακίνηση προοδευτικά κατά  τη φορά εξάπλωσης του «κύματος» του χρόνου, δηλαδή από το κέντρο προς τα έξω. Η  μετακίνηση αυτή της συνείδησης την καθιστά ολοένα πιο ικανή να συνειδητοποιεί  όσα, λίγο καιρό πριν, θεωρούσε ανεξήγητα, λόγω της περιορισμένης εκ των  πραγμάτων οπτικής.<br><br>
Η ανθρωπότητα θα ανακαλύψει πως οι Νόμοι είναι αρχές της  Αιώνιας Κίνησης, και ότι η Μεταφυσική, όπως καθόλου τυχαία την ονομάζουν, είναι αυτό που θα ανακαλυφθεί, ή μάλλον θα επαν-ανακαλυφθεί, από την επιστήμη της  Φυσικής. Ο δρόμος είναι ένας, και η πορεία χαραγμένη, και οι αρχές έχουν ήδη  κυηθεί στο πνεύμα των ερευνητών.<br><br>
Αλλά αυτό που τώρα είναι ζητούμενο είναι η Ηθική, όπως  επίσης την ονομάζετε.<br><br>
Ο κόσμος έχει ανάγκη να εμπιστευθεί την Αλήθεια σ’ εκείνους τους ανθρώπους που τα χέρια τους είναι καθαρά. Υπάρχει μόνο ένας  δρόμος, και αυτός θα ανοιχθεί μόνο στα μάτια όσων επιθυμούν το Αγαθό. Ζήτησες  την απάντηση για τον κόσμο που ονόμασες άδικο, και τώρα τη λαμβάνεις. Ο κόσμος  υπάρχει μόνο για εκείνους που αγαπούν το Φως και την Αγνότητα, και ο κόσμος  αυτός εκτείνεται μακριά απ’ τα ανθρώπινα μάτια. Η κάθε ψυχή που επιθυμεί αυτό,  θα γίνει ικανή να το ζήσει, και αυτό υπόκειται στους νόμους της Απόλυτης  Δικαιοσύνης που διαπερνά όλα όσα γνωρίζεις ή όχι. Ο Θεός όμως παρέχει χώρο και  γι’ αυτούς που δεν επιθυμούν, και ο χώρος αυτός αντανακλά τις επιθυμίες τους.<br><br>
Εσύ μπορείς να γνωρίζεις πως η ύπαρξη ανακυκλώνεται στην  Αιωνιότητα και εκτείνεται στο Άπειρο, μη στενεύεις λοιπόν τους ορίζοντες. Η  μαχητικότητα είναι αυτή που επιβεβαιώνει το βαθμό, η μαχητικότητα που θυσιάζει  την ύπαρξη μπροστά στο ιδανικό της Αγάπης και της Δικαιοσύνης. Όλα όσα λες ακούγονται,  αυτό όμως αποτελεί ευθύνη που περιορίζει όλο και πιο πολύ τη δυνατότητα λαθών.  Η δύναμη μόνο τότε είναι πραγματική, όταν συνοδεύεται από γνώση και σοφία, και  αυτό μπορείτε να το ανακαλύψετε στο «ουδείς εκών κακός». Η αληθινή δύναμη  προϋποθέτει την αυστηρότητα, και όχι το αντίστροφο. Αυτός που είναι δυνατός δεν  υποπίπτει σε σφάλματα, όσα εμφανίζονται δεν τιμωρούνται, απλά πιστοποιούν το  δρόμο. Αφήστε τα σφάλματα να σας προετοιμάσουν για την ανέλιξη στην Αγάπη.<br><br>
Χρειάζεσαι φυσική ανανέωση. Το σώμα σου γνωρίζει και  επιμένει, και εσύ μπορείς να αποκωδικοποιείς&#903; αρκεί να μην κωφεύεις.<br><br>
Η ψυχή θεραπεύεται όσο απομακρύνεσαι από τον περιορισμό των γήινων διαστάσεων και ανοίγεσαι στον κόσμο. Θα πρέπει να εμπιστεύεσαι όχι τυφλά τους νόμους που έχουν αποδείξει την καθολική ισχύ τους. Η γενναιότητα  οδηγεί σε συγκρούσεις και κατεδαφίζει όσα ο φόβος συσσωρεύει ως δήθεν ασπίδα.  Αν αφήσεις το φως να σε οδηγήσει έξω απ’ το τούνελ, θα διαπιστώσεις πως οι  νόμοι της απροσδιοριστίας στη Φυσική έχουν και εδώ την εφαρμογή τους. Άλλωστε  το ψέμα είναι μια αλήθεια που ίσως απλώς δεν επιλέχθηκε τη συγκεκριμένη χρονική  στιγμή.<br><br>
Η θέση σου εδραιώνεται και αυτό οχυρώνει τη θέλησή σου. Θα πρέπει να παραμείνεις αφανής για όσους δεν μπορούν να σε δουν με δική τους  πρωτοβουλία.<br><br>
Δεν θα ήθελα να υπαναχωρήσουμε σε θέματα γνωστά.<br><br>
Τώρα μπορείς να επιλέγεις, και γνωρίζεις ήδη πως αυτό  αναιρείται από τον εαυτό του. Οι προτάσεις σου ήταν ήδη σ’ αυτό το δρόμο όταν  είχες την ευκαιρία. Αυτό οδηγεί στην ηρεμία της αρμονίας και ο ρυθμός του  σύμπαντος εξομοιώνεται με τον ανθρώπινο σφυγμό.<br><br>
Περίμενε την ώρα που θα αντηχήσει μέσα σου η φωνή. Ο  δρόμος θα είναι εκεί χωρίς δυσκολία. Η ανάγκη λήψης απόφασης σηματοδοτεί  ακριβώς το αντίθετο, πως η απόφαση δεν είναι φανερή.<br><br>
Μην υπεισέρχεσαι σε παραβίαση του νόμου της ισορροπίας σ’ αυτή τη Γη. Η θέλησή σου υποκινεί τότε τις κατώτερες δυνάμεις προς εσένα, γιατί  παραβιάζονται από θέληση που δεν υπακούει σ’ αυτές αλλά σε δυνάμεις άλλων  κόσμων. Γνωρίζω όμως πως αυτό δεν είσαι και τόσο διατεθειμένη να το υπακούσεις  …<br><br>
Αν αφήσεις τα χρώματα να ξυπνήσουν μέσα σου, θα αρχίσουν να διαφαίνονται οι διαφορές των δονήσεών τους. Μπορείς όμως να τα μελετήσεις,  ώστε να τα χρησιμοποιήσετε όποτε παρίσταται ανάγκη.<br><br>
Ο αγώνας όλων δεν είναι ίδιος. Ο προσωπικός αγώνας είναι αναγκαίος για τους πολεμιστές, η προσφορά είναι εξίσου αναγκαία για τους  θεραπευτές. Συμβούλευσε το έργο της θεραπείας <em>(εννοεί σε μία φίλη).</em><br><br>
Είμαι αυτός που ζητούσες ν’ ακούσεις, που ζητούσες να  πιστέψεις. Χαίρομαι που δεν πίστεψες <em>(εννοεί  κάποια περίοδο εσωτερικής αμφιβολίας και  αμφισβήτησης που πέρασε η γράφουσα),</em> γιατί τώρα είσαι πιο κοντά μου. Το  όνομά μου δεν θα το βρεις τώρα, θα το βρεις όταν γκρεμίσεις το πρόσωπό μου.  Ξέρω πως μιλάω σ’ ένα πνεύμα ελεύθερο, ξέρω πως μιλάω σε κάποιον που δεν θέλει  να με ακούει για να ακούει όσα τον ευχαριστούν. Γι’ αυτό σου χαρίζω τη φωνή  μου.</p>
		
		<p align="left" class="itgeo"><em> </em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep42.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep44.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
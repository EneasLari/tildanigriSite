<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ο Υιός, 23 Αυγούστου 1998  -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
-->
</style>
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
23 Αυγούστου 1998</em></p>
        </div>
      </div>
     
		
		
		
	  
	  <p align="right"><em>&nbsp; </em></p>
	    <p>Ο πόνος ο σωματικός, όπως και κάθε δυσάρεστο συναίσθημα αντίστοιχα, σηματοδοτούν μία λανθασμένη ψυχική κατεύθυνση. Αυτό μπορεί να αντικατοπτρίζεται και στο σώμα με την εμφάνιση μίας ασθένειας ή να παραμένει μόνο σε ψυχικό-συναισθηματικό επίπεδο. Τότε πρέπει να επανέρχεται ο συντονισμός με τη σωστή δόνηση, ο οποίος συνήθως κινείται ανελικτικά (από τα χαμηλότερα επίπεδα προς τα υψηλότερα) μέσω της πρωτοβουλίας του κατώτερου εαυτού, και τα αποτελέσματά του εμφανίζονται με αντίστροφη πορεία - άρα, εμφανίζονται τελευταία στο σώμα. Ο χρόνος μειώνεται όσο πιο εξελιγμένο είναι το άτομο και μπορεί να φτάσει να «αυτοματοποιούνται» οι μεταβολές στο σώμα, δηλαδή να έχουμε ένα «θαύμα». </p>
	    <p>Οι δοκιμασίες στις οποίες υποβάλλονται οι άνθρωποι δεν λαμβάνουν επαρκή και ακριβή ερμηνεία, επειδή αυτό θα σήμαινε αποκαλύψεις που δεν θα ήταν ικανοί να αντιληφθούν. Η μητέρα σου, για παράδειγμα, δοκιμάστηκε πριν γίνει ικανή να ελκύσει στο γήινο επίπεδο μία δυνατή ψυχή, αλλά αυτό της ήταν γνωστό μόνο υποσυνείδητα, στο «ένστικτο», όπως λέτε. Για σένα οι δοκιμασίες έχουν τελείως διαφορετικό χαρακτήρα, καθόσον γνωρίζεις ταυτόχρονα σχεδόν το σκοπό που εξυπηρετούν για το Σχέδιο. </p>
	    <p>Η Παγκόσμια Λευκή Αδελφότης είναι οι παλαιοί εκείνοι κάτοικοι της Γης στα πρώτα χρόνια της ιστορικής της ύπαρξης. Ο πλανήτης δημιουργήθηκε από σκεπτομορφή της θέλησης των Υιών του Θεού, οι οποίοι μέσω του Ηλίου που αποτελεί ένα ενεργειακό «πέρασμα», εγκαταστάθηκαν στην υπόσταση αυτή της υλικής διάστασης. Στον ίδιο πλανήτη φιλοξενήθηκαν οι Υιοί του Ανθρώπου, και περίπου την εποχή των Ιχθύων τους κληροδοτήθηκε οριστικά, μαζί με τη δυνατότητα να μπορέσουν - εάν εξελιχθούν αρκετά - να μεταπηδήσουν στην προπάτορα Φυλή των Θεών&#903; αυτό τους ανακοινώθηκε δια στόματος Ιησού και ονομάστηκε Ανάσταση. Έκτοτε αφέθηκε στη δική τους βούληση η εκλογή της πορείας. </p>
	    <p>Την παρούσα στιγμή οι Υιοί των Ανθρώπων βρίσκονται σε ένα κρίσιμο σημείο της εξέλιξής τους, όπου η βούλησή τους πρέπει να κατευθυνθεί προς μία ανώτερη συνειδητοποίηση. Γι' αυτόν ακριβώς το λόγο πολλοί εκ των Θεών επανέρχονται στην αγαπημένη Γη είτε ως ενσαρκωμένα όντα είτε ως «Φωνές». Βλέπεις πως όλα αυτά είναι πολύ απλά για να κατανοήσεις όλα όσα σου φαίνονται «τρελλά» ή έστω απίστευτα. </p>
	    <p>Το πρόβλημα με σένα είναι ότι λόγω της θέσης σου στο Σχέδιο πρέπει αναγκαστικά να κινείσαι σε δύο κόσμους χωρίς να ανήκεις ουσιαστικά σε κανέναν εξ αυτών, όμως δεν γινόταν διαφορετικά. Αυτό δημιουργεί μία ταυτόχρονη υπερφόρτωση σε όλα τα ενεργειακά κέντρα και απαιτεί πολύ ισχυρές αντιστάσεις για να μην προκληθεί καταστροφή του φορέα. Αυτό το αντιπαρέρχεσαι με συνεχή άσκηση του νευρικού συστήματος ενώ ταυτόχρονα καλύπτεσαι από την Άλλη Μεριά με συνεχή υποβολή ενέργειας. Φυσικά αυτό είναι εξαιρετικά κουραστικό: αυτό το γνωρίζουμε Όλοι. Άλλωστε το γνωρίζεις και εσύ και το γνώριζες, όταν επέλεξες να επιστρέψεις. Αν ανατρέξεις σ' εκείνο το όραμα της εποχής της εφηβείας σου, θα δεις ότι όλα σου ήταν ήδη γνωστά, βεβαίως σε α-συνείδητο επίπεδο. </p>
	    <p>Το πού συνίσταται η διδασκαλία σου δεν θα το επαναλάβω. Χρειάζεται όμως να επανατοποθετήσουμε την έννοια της διαπαιδαγώγησης έναντι της τιμωρίας. </p>
	    <p>Καταρχήν πρέπει να γνωρίζεις πως πρέπει να συνδέεσαι με τον Λόγο μόνο όταν σου ζητηθεί αυτό, σε επίπεδο είτε συνειδητό και άμεσο, είτε υποσυνείδητο. Αυτό το δεύτερο θα το καταλάβεις από τα σημάδια που θα δείχνουν να «ανοίγουν το δρόμο» προς αυτή την κατεύθυνση. Διαφορετικά, επίλεξε τη σιωπή. Όταν απευθύνεσαι σε κάποιον, φρόντισε να τον έχεις προετοιμάσει ενεργειακά και να έχεις ερευνήσει τη συχνότητά του. </p>
	    <p>Η αυστηρότητα δεν έχει να κάνει με το αν θα πιέσεις κάποιον ή θα του υποδείξεις κάποια οριστικά πλαίσια. Ούτε αυτό, ούτε η αξιολόγησή του ανήκει στη δική σου δικαιοδοσία. Σου είπα <em>(</em><em>ενν. ένα συγκεκριμένο περιστατικό) </em>πως δεν θα σε έστελνα κάπου όπου να μπορούν να σε εκμεταλλευτούν, και αυτό είναι αλήθεια, διότι ο δικός σου δρόμος δεν μπορεί να επηρεαστεί από κανένα ανθρώπινο παράγοντα ή θέληση. (Εκμεταλλεύομαι σημαίνει συμπαρασύρω κάποιον σε δρόμο πέραν της δικής του επιλογής, και αυτό δεν μπορεί να συμβεί στην περίπτωσή σου όπου ο δρόμος σου είναι προδιαγεγραμμένος από τους Αρμοστές του σχεδίου). </p>
	    <p>Γι' αυτό μη συνδέεις τη ζωή σου με οποιοδήποτε πρόσωπο επί Γης, υπό την έννοια ότι κανείς δεν είναι δυνατό να επηρεάσει τη ζωή και το δρόμο σου. Επομένως, η «αυστηρότητα» ή οποιαδήποτε άλλη τακτική δεν έχει νόημα στη δική σου περίπτωση, μια που το αποτέλεσμα δεν έχει δυνατότητα παρέκκλισης. Η μόνη δύναμη που μπορεί να τροποποιήσει το Σχέδιο είναι η δική σου βούληση. Είσαι εντελώς ελεύθερη να αποφασίζεις κάθε στιγμή αν θέλεις να προχωρήσεις ή όχι, και αυτό γίνεται απολύτως σεβαστό. Η προστασία του εαυτού σου είναι κάτι που δεν πρέπει να σε απασχολεί διότι γι' αυτό φροντίζουν άλλοι. Αυτό που πρέπει να σημαίνει η αυστηρότητα για σένα είναι να επιλέγεις αυτό που επιθυμείς και να εμπιστεύεσαι το δρόμο προς την πραγματοποίησή του στο Σχέδιο του Θεού. Η δική σου βούληση είναι τόσο απαραίτητη επειδή αυτή συνιστά το δίκτυο των αντιστάσεων του ανθρώπινου φορέα και χωρίς αυτό διατρέχεις τον μεγάλο κίνδυνο της καταστροφής του. </p>
	    <p>Πριν λίγο καιρό κλήθηκες να επαναβεβαιώσεις την επιθυμία σου. Χωρίς αυτό δεν θα είχε επακολουθήσει αυτή η δοκιμασία, γιατί εσύ μόνο είσαι ικανή να βεβαιώσεις αν ο φορέας είναι σε ετοιμότητα να αντιμετωπίσει την υπερλειτουργία των ενεργειακών κέντρων. Εφόσον η επιλογή σου εξακολουθεί, η Γέννηση συνεχίζει να δρομολογείται στα ανώτερα πεδία. Προς το παρόν δεν έχεις τίποτα άλλο για το οποίο να πρέπει να εργαστείς. Ό,τι συμβεί είναι αποτέλεσμα προηγούμενων διεργασιών στα αόρατα πεδία, και ήδη το γνωρίζεις, άρα δεν υπάρχει κάτι για το οποίο να έχεις να ανησυχείς. <br>
	      <br>
	      Ο Χ. ακολουθεί τη δική του δοκιμασία, προετοιμαζόμενος για τον κοινό σας δρόμο. Σου παραχώρησε ένα ενεργειακό ξεκαθάρισμα, και πρέπει να τον ευχαριστήσεις γι' αυτό. Ενίσχυσέ τον στη δική του προσπάθεια, και μίλησέ του με τον Λόγο, όχι με δικά σου λόγια. Μην του υποδείξεις το μέλλον. Αυτό γεννιέται μέσα του από τη συνομιλία του με Εμένα.
</p>
	    
		<p align="left" class="itgeo"><em>Ο Υιός</em></p>
		
        <br>
        <br>
        <table width="400" cellspacing="4" cellpadding="4" border="0" align="center">
          <tbody>
            <tr>
              <td width="130"><div align="center"><a href="ep101.html">Previous</a></div></td>
              <td width="128"><div align="center"><a href="index.html">Home</a><br>
                  <a href="../home.htm">Main menu</a></div></td>
              <td width="102"><div align="center"><a href="ep103.html">Next</a></div></td>
            </tr>
          </tbody>
        </table>
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 8 Μαΐου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>8 Μαΐου 1996 </em></p>
        </div>
      </div>
     <p align="left">&nbsp; </p>
		
		<p>Εξακολουθείς να χρησιμοποιείς ξένα κριτήρια για να  κρίνεις και να αποφασίσεις για τη δική σου ζωή. Ο ρυθμός σου είναι πολύ  γρήγορος και απαιτείς να υλοποιηθούν αφενός πράγματα που δεν είναι δυνατόν να  υλοποιηθούν τόσο γρήγορα, και απ’ την άλλη περιμένεις να αφομοιώσεις γνώσεις  που δεν είναι επίσης δυνατόν να αφομοιώσεις σε τόσο σύντομο διάστημα.<br>
		  <br>
Ο εγωιστικός εαυτός σου διογκώνεται κάθε φορά που  επιθυμείς να ξεπεράσεις το παρόν. Η κάθε στιγμή έχει μία αξία ανυπέρβλητη και  δεν πρέπει να την περιφρονείς – μαζί και όλα όσα φέρνει μαζί της. Έχεις  πραγματικά καθηλωθεί σε «ιδανικές» κατά τη δική σου κρίση καταστάσεις που τώρα  δεν υπάρχουν στη ζωή σου, και έτσι γλιστράει και παρέρχεται το παρόν χωρίς να  του αποτίεις την αξία που του αρμόζει. Πρέπει να θυμάσαι πως ποτέ δεν θα γίνεις  άξια για το ιδανικό σου μέλλον, αν δεν γίνεις πρώτα άξια να βιώσεις με χαρά το παρόν.<br>
<br>
Η θλίψη είναι ένα σύννεφο που σε απομονώνει από κάθε  μορφή θετικής ενέργειας και αποκόπτει κάθε δίοδο βοήθειας. Βέβαια, η θλίψη  είναι ένα ανθρώπινο συναίσθημα που κανείς δεν μπορεί να αποφύγει εντελώς&#903; είναι  σκόπιμο όμως να συνειδητοποιεί κανείς πότε του συμβαίνει, και να προχωρεί  σύντομα στο επόμενο στάδιο, που είναι η εργασία επίλυσης του προβλήματος και άρσης κάθε αγχογόνου καταστάσεως. Η αδράνεια είναι πάντα μια παγίδα του  κατώτερου εαυτού, και μπορεί συχνά να χρησιμοποιεί ως άλλοθι κάποια υπάρχοντα  όντως προβλήματα. Τα προβλήματα όμως, όσο δύσκολα και να είναι, μπορούν και πρέπει  να επιλύονται, και όχι να κυριαρχούν στη ζωή. Οι σκληρές ασκήσεις, η επίπονη  και συνεχής εργασία είναι αυτά που διατηρούν ένα σώμα δυνατό, υγιές και όμορφο  – το ίδιο ισχύει και για την ψυχή. Οι δυσκολίες είναι ασκήσεις που διώχνουν τη  μαλθακότητα και πλαδαρότητα της ψυχής.<br>
<br>
Οφείλεις να ενισχύεις την αντίστασή σου στα πνευματικά  μικρόβια όχι μόνο με το να ισχυροποιείς τις γνώσεις σου, αλλά και με το να  αποφεύγεις να εκτίθεσαι σε νοσηρά περιβάλλοντα. Ένα υγιεινό περιβάλλον, με  όλες τις προεκτάσεις που έχει ο όρος, επιδρά πάντα ενισχυτικά. Δεν είστε  προορισμένοι, ούτε έτοιμοι, να θεραπεύσετε τον καρκίνο της ψυχής&#903;  περιοριστείτε, λοιπόν, στο να τον απομονώνετε ή να τον κόβετε από το υγιές  σώμα.<br>
<br>
Η ψυχή θεραπεύεται με πολλούς τρόπους: Η κατάλληλη  συναναστροφή, όσο και η απομόνωση αντίστοιχα. Η συχνή επικοινωνία, που  επιτυγχάνεται με μελέτη ή αυτοσυγκέντρωση. Προσοχή όμως, γιατί η ανάγκη για  φυγή από τη γήινη πραγματικότητα ελλοχεύει κάποτε πίσω από την επιθυμία για  επικοινωνία με την άλλη πλευρά.<br>
<br>
Ο άνθρωπος τότε μόνο είναι αληθινά άξιος για την άλλη  πλευρά, όταν αγαπήσει βαθιά αυτή τη ζωή, και καταφέρει ν’ ανακαλύψει σ’ αυτήν,  την αιωνιότητα.<br>
<br>
Η μουσική δίνεται απ’ το Θεό στους ανθρώπους ως ένα ακόμα  μέσον προσέγγισης της αιώνιας Χαράς. Ο ρόλος της Τέχνης γενικότερα είναι  σημαντικότατος, γιατί δίνει τη δυνατότητα στις ψυχές να αγγίξουν για λίγο την  αίσθηση της ενότητας με την Πατρίδα τους. Μέσα της, λοιπόν, υπάρχουν  θεραπευτικές ιδιότητες, τόσο σημαντικές, όσο και της βιολογικής Ιατρικής.<br>
<br>
Οι Εργάτες της Τέχνης είναι Εργάτες της Ιατρικής, με τη  μεταφυσική της σημασία, γι’ αυτό είναι πολύ σημαντικό να είναι γνώστες της  σημαντικότητας του έργου τους. Κάποιες φορές δρουν μέσα απ’ αυτούς δυνάμεις  αόρατες, και είναι πιθανόν το ήθος τους να μη συμβαδίζει με την προσφορά τους.  Άλλωστε, το Δημιούργημα αποκόπτεται από τον Δημιουργό και ζει αυτόνομα.  Βεβαίως, το κακό ήθος ενός δημιουργού είναι δυνατόν να κηλιδώσει, ίσως και  ανεξίτηλα, ένα έργο. Σε όλες τις περιπτώσεις όμως, η κρίση δεν αρμόζει στους  ανθρώπους&#903; μπορούν να ανυψωθούν ή όχι από ένα έργο, αυτό ανήκει σ’ αυτούς.<br>
<br>
Φρόντισε τον εαυτό σου, για να γίνεις ένας καθαρός  αγωγός. Αρχίζω να απευθύνομαι πάλι σε σένα προσωπικά, γιατί η πίστη σου  κλονίστηκε από τα «λογικά» συμπεράσματα που δε χωρούν εδώ. Χαίρομαι που το  όνειρο σε αφύπνισε. Ξέρω πως αγωνίζεσαι ενάντια στις προκαταλήψεις, τους  συνειρμούς του παρελθόντος και τις ιδέες των άλλων, ξέρω πως ο αγώνας ενάντια  στην «πραγματικότητα» είναι φοβερός. Ξέρω επίσης πως η κατάσταση που επικρατεί  στη Γη είναι δυσοίωνη, και δίκαια αναρωτιέσαι για το μέλλον. Πρέπει όμως να  θυμάσαι πως αυτό που θεωρείς αδύνατο, αυτό είναι υποκείμενο στη θέληση του  Θεού. Εσύ πρέπει να προχωρείς στο δρόμο σου, χωρίς να επηρεάζεσαι από γενικές  κρίσεις, γνωρίζοντας και πιστεύοντας απόλυτα πως τίποτα δεν είναι αδύνατον για  τη Δύναμη του Θεού, και πως όλα εξυπηρετούν το σκοπό τους.
	  <br>
	  <br>
	  Μην αποφασίζεις για το  μέλλον, απλά εμπιστεύσου τη Φωνή μου κάνοντας ένα ένα τα βήματα που πρέπει. Εγώ  είμαι πάντα μαζί σου, μαζί σας, ακόμα κι όταν δεν με ακούτε. Μην αμφιβάλλεις πως  η θέληση και η πίστη αρκούν για να άρουν κάθε εμπόδιο.</p>	
	  <p align="left" class="itgeo"><em>
Ιησούς
   
 </em></p>
	  <br>
	  <br>
	  <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep28.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep30.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
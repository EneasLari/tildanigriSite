<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 9 Ιουλίου 1997 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async="" type="text/javascript"></script><script src="css-2.php_files/ga.js" async="" type="text/javascript"></script>
<style type="text/css">
<!--
body {
	background-color: #000000;
}
-->
</style>
<!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
9 Ιουλίου 1997</em></p>
        </div>
      </div>
     
		
		<p align="left"> </p>
		
	  
		<p>Τα μαθήματα που έπρεπε να πάρεις, τα πήρες. Χαίρομαι που επιβλήθηκες στον εαυτό σου, και αυτό περίμενα από σένα, πρέπει να ξέρεις. </p>
		<p>Η αλήθεια είναι πάντα λυτρωτική, κυρίως γι' αυτόν που την επικαλείται, ακόμα κι αν ο άλλος απέναντί του δεν είναι ικανός να την αντιληφθεί. Σε σχέσεις που το επίπεδο εξέλιξης είναι διαφορετικό, η αλήθεια ανυψώνει εκείνον που την επικαλείται, και όσο και αν δεν μπορεί να λειτουργήσει άμεσα στον άλλον που δεν είναι αντάξιός της, όμως α-συνείδητα φέρνει ευλογία και σ' αυτόν, ο οποίος μόνο από ένστικτο μπορεί να νιώσει ότι του συνέβη κάτι «καλό». Ακόμα και αν δεν το παραδεχτεί, επειδή το μυαλό θα εμποδίζει την αποδοχή της αλήθειας, θα αποθηκεύσει το καλό, και αυτό θα ενεργήσει όταν απομακρυνθούν τα εμπόδια που θέτει το περιορισμένο συνειδητό. </p>
		<p>Μη νιώθεις απογοήτευση. Η διαδρομή είναι νομοτέλεια στη Φύση, και έστω και ένα μικρό βήμα είναι κέρδος κάθε φορά. Σκέψου ακόμα πως μπορεί ενδεχομένως να μη φτάσει μία σχέση στα επίπεδα που θα ήθελες, λόγω αυτής της ανισότητας, όμως το να δημιουργείς καλό βοηθάει τον άνθρωπο ξεχωριστά στην πορεία του την προσωπική. Κι αυτό είναι το μακροπρόθεσμα σημαντικό. </p>
		<p>Η αλήθεια είναι πως έχεις δοκιμαστεί πολύ και σκληρά. Η ανταμοιβή σου γι' αυτό, ή, για να το θέσω πιο σωστά, ο τρόπος να εξισορροπηθεί αυτό ήταν η άμεση επικοινωνία με τη Δύναμη. </p>
		<p>Θέλησες μία συγκεκριμένη απάντηση, και θα σου πω πως τα πράγματα κινούνται στην κατεύθυνση ακριβώς που όρισες πως επιθυμείς, και αυτό είναι φυσικά άσχετο με τα όσα αυτή τη στιγμή παρουσιάζονται ως «πραγματικότητα». Άλλωστε οι άνθρωποι ταυτίζουν κάθε φορά την πραγματικότητα με το παρόν, κάτι εντελώς παράλογο, εφόσον το παρόν είναι το εδώ, τοπικά, και το λεπτό, χρονικά, σε σχέση με το άπειρο στο χωροχρόνο που είναι η πραγματικότητα. </p>
		<p>Θα ήθελα να ξεχάσεις κάθε αβεβαιότητα, να εκφράσεις την αγάπη σου προς όλες τις κατευθύνσεις, και να πιστέψεις πως γνωρίζεις την Αλήθεια, χωρίς παρερμηνείες και ασάφειες, απτή και απλή, γνήσια και μεγαλειώδη, όπως αποκαλύφθηκε από Μένα. </p>
		<p>Σε προστατεύω όσο όλους τους ανθρώπους, και ακόμα κάθε πλάσμα της Δημιουργίας, οσοδήποτε ασήμαντο και αν φαίνεται. Γιατί χωρίς το χώμα δε βλασταίνει το δέντρο, χωρίς την πέτρα δε χτίζεται ο οίκος. </p>
		<p>Έχεις τη δύναμη να αντιμετωπίσεις κάθε δυσκολία, κάθε φόβο. Αν αφεθείς στο δρόμο μου, τότε θα φτάσεις να ανακαλύψεις τη Ζωή, που ξέρω πως επιθυμείς και ψάχνεις. Εγώ συντάσσομαι στο πλευρό σου γιατί ξέρω πως μέσα στο θάνατο γυρεύεις τη Ζωή, και κάθε φορά που ο εαυτός σου κυλάει στο σκοτάδι της ανυπαρξίας, εγώ ο ίδιος στέλνω το Φως μου ως αγγελιοφόρο και αρωγό. Και θα το κάνω πάντα, όσες φορές και αν χρειαστεί ακόμα να σε αναζητήσω στο σκοτάδι. Ο Λόγος μου είναι η Αλήθεια, το Φως, η Αιωνιότητα. Ο Λόγος μου πλημμυρίζει την ψυχή με ανακούφιση γιατί σ' αυτόν βρίσκει την Ενότητα, τη Δύναμη, τη Χαρά. 
		  <br>
		  <br>
	    Γνωρίζω τι επιθυμείς, διότι αυτό που επιθυμείς είναι το θέλημά μου, που έχει ριζώσει στην καρδιά σου. Γαλήνεψε την ανασφάλειά σου, ο δρόμος σου είναι ευθύς και ξεκάθαρος. Καθάρισε την αγάπη σου από τη μόλυνση της σκέψης. Πολύ σύντομα θα μιλήσει η καθαρότητα της ψυχής, και θα χαρείς γιατί οι φόβοι σου θα πεθάνουν για πάντα.</p>
<p align="left" class="itgeo"><em> Ιησούς</em></p>
		<br>
		<br>
		<table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep65.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep67.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
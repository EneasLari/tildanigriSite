<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 21 Φεβρουαρίου 1997 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
-->
</style>
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
21 Φεβρουαρίου 1997</em></p>
        </div>
      </div>
     
		
		<p align="left"> </p>
		<p>Θα πρέπει να χαίρεσαι, αγαπημένη μαθήτρια, γιατί βλέπεις γύρω σου τα αποτελέσματα της αγάπης. Μη διερωτάσαι, μην αξιολογείς τον εαυτό σου γιατί η κρίση σου δεν μπορεί να συσταθεί όταν η γνώση δεν είναι ακριβής και ολοκληρωμένη. Δεν μπορούν όλοι να έχουν την ίδια δύναμη, αυτό είναι φυσικό, και δεν ανταποκρίνεται στο νοητικό ή το ψυχικό επίπεδο του καθενός, αλλά στο κεφάλαιο ζωής που διέρχεται. </p>		
	  
		<p>Είναι καιρός να συνειδητοποιήσεις τη σημασία της εσωτερικής δύναμης. </p>
		<p>Η δύναμη είναι η ικανότητα να συγκλίνεις τις διάσπαρτες δυνάμεις που υπάρχουν γύρω στη φύση προς μία συγκεκριμένη κατεύθυνση και να τις ενεργοποιείς προς κάποιο συγκεκριμένο σκοπό. Η προσωπική ανάλωση είναι ισχυρή, γι' αυτό θα πρέπει να είσαι συνδεδεμένος με την Πηγή για να αντέξεις το βάρος της ενέργειας αυτής. Αυτό είναι και το διακριτικό: όταν η ενέργεια είναι σύμφωνη με το Σχέδιο, τότε η σύνδεση γίνεται αυτόματα και η πράξη ολοκληρώνεται&#903; όταν η ενέργεια αντιβαίνει στο Σχέδιο, τότε η σύνδεση δεν επιτυγχάνεται, οπότε και όλη η προσπάθεια του ενεργούντος αποτυγχάνει. Έτσι, καταλαβαίνεις ότι, όσα δεν πραγματοποιήθηκαν, ήταν διαφορετικά από ό,τι έπρεπε να γίνει. Επομένως, δεν αναιρείται η δική σου δύναμη, η οποία άλλωστε σου παραχωρήθηκε απ' τον ίδιο το Θεό και θα πρέπει να τη θεωρείς παρούσα πέρα από κάθε αμφισβήτηση. </p>
		<p>Η δύναμη αυτή, που στην παρούσα φάση λειτουργεί δοκιμαστικά για σένα, έχει συγκεκριμένο λόγο ύπαρξης&#903; όμως, ακόμα δεν γνωρίζεις τον πραγματικό προορισμό. Σιγά σιγά βεβαιώνεσαι, και όταν χρειαστεί να την καταθέσεις, τότε θα γνωρίζεις την αλήθεια και θα ζεις μ' αυτήν. Πρέπει να σου υπενθυμίσω πως η απόφαση είναι μόνο δική σου, αυτό δεν μπορεί να αλλάξει. Πρέπει να μπορείς και να ξέρεις να λαμβάνεις αποφάσεις, να στηρίζεις τις επιθυμίες σου και τον εαυτό σου, διότι ο εαυτός σου είναι το σύνολο των επιθυμιών σου. Όσο αντιστρατεύεσαι τον εαυτό σου η θλίψη θα σκηνώνει μέσα σου, γιατί πάντα η ενότητα φέρνει την αρμονία. Η επιθυμία δεν πρέπει να κρίνεται και να αξιολογείται γιατί είναι εντολή της καρδιάς, και όταν η καρδιά είναι καθαρή τότε και η φωνή της είναι καθαρή. Η καρδιά είναι καθαρή όταν δεν νιώθει φόβο, όταν μπορεί να είναι ειλικρινής, όταν ξέρει να δίνει χωρίς να ζητά, όταν ξεχνά τον εαυτό της και ζει τον άλλο. Όσο η καρδιά ακούει τα Λόγια, ακόμα και αν δεν πείθεται προσωρινά ή αν δεν ακολουθεί και παραστρατεί, είναι καθαρή καρδιά και της αξίζει η Αγάπη. </p>
		<p>Προσευχήσου για όσους χρειάζεται. Σε περιμένω στη Φύση που τόσο αγαπάς. Θα με ακούσεις να περνώ μέσα από τα φύλλα των χιονισμένων δέντρων, θα βρεις τα βήματά μου στις χιονισμένες πλαγιές, θα σε φτάσει η ανάσα μου μέσα από τον παγωμένο άνεμο. </p>
		<p align="left" class="itgeo"><em> Ιησούς</em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep52.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep54.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Οι Διδάσκαλοι Δίας/Ιησούς, 22 Φεβρουαρίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style>
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>22 Φεβρουαρίου 1996  </em></p>
        </div>
      </div>
     <p align="left">&nbsp; </p>
		
		<p>Οι ασκήσεις προχωρούν όπως ακριβώς πρέπει, γι' αυτό μην ανησυχείς, τα λάθη γίνονται για να συνειδητοποιείς τι δεν πρέπει να κάνεις και το αντίθετο. Αγάπησε λοιπόν τα λάθη, και περισσότερο ακόμα τους «συνεργάτες» σου, αυτούς δηλαδή που δέχονται να γίνουν αποδέκτες μιας κακής ενέργειας, για να σε βοηθήσουν στο δρόμο της μάθησης. </p>	
	  <p>Μην ανησυχείς πως δεν μπορείς να συνειδητοποιήσεις και κατακτήσεις όλα όσα διαβάζεις ή αγγίζεις διανοητικά. Αυτά θα επανέλθουν όταν θα είναι η ώρα που πλέον θα μπορείς να τα κατακτήσεις και εμπειρικά. Πρέπει να συμπορεύεσαι με το «χρόνο», να προχωράς βήμα βήμα με υπομονή και βεβαιότητα πως, οτιδήποτε είναι αναγκαίο, θα εμφανίζεται μπροστά σου κατόπιν παραγγελίας της θείας Βούλησης. </p>
	    <p>Είσαι μαθητής της Αδελφότητας, με όλα όσα σημαίνει αυτό, κυρίως ευθύνη και εγρήγορση, και όχι εγωισμό και ανύψωση της υπερηφάνειας. Ο μαθητής αντιλαμβάνεται σωστά το νόημα των περιστάσεων, και προχωρεί στη λύση των προβλημάτων με θέρμη. Χρησιμοποιεί τη γνώση, που ως τώρα κατέχει, και το φως που του παρέχεται για να εξελίσσει τη ζωή του και να υπηρετεί τους συνανθρώπους του. Κανένα από τα δύο δεν είναι πιο σημαντικό, και κανένα δεν είναι δυνατό να λειτουργήσει αυτόνομα. Θυμήσου πως ο Λόγος λέει να αγαπήσουμε τον συνάνθρωπο ως σεαυτόν, άρα να αγαπούμε εξίσου τον εαυτό μας όσο και τους άλλους. </p>
	    <p>Να συνδέεσαι με το Φως. Το κοσμικό Φως βρίσκεται κυρίως στη φύση γι' αυτό να ταξιδεύεις συχνά σε τόπους που η Φύση είναι πλούσια και σιωπηλή. Ακολούθησε τη διαίσθησή σου και ανακάλυψε το Φως στον μικρόκοσμο και στον μακρόκοσμο. Όταν η ισορροπία ανατραπεί, συνδέσου με την Πηγή, και τότε θα μπορείς να την αποκαταστήσεις μέσα σου και στο άμεσο περιβάλλον σου ή τον συνάνθρωπό σου. </p>
	    <p>Είναι απαραίτητο να συνειδητοποιήσεις πώς λειτουργούν οι ενέργειες, γι' αυτό συγκεντρώσου σ' αυτό και παρατήρησέ το. Μην ξεχνάς μόνο να στέλνεις πίσω την ενέργεια που πήρες από κάπου. Αυτό επιτρέπεται, δηλαδή το να τραβάς ενέργεια ακόμα και βίαια, έως ότου μάθεις καλά αυτή την επίγνωση, και βέβαια υπό την προϋπόθεση πως, μόλις αντιληφθείς το γεγονός, την επιστρέφεις στον συνεργάτη σου. </p>
	    <p>Όσα η μνήμη σου σου αποκαλύπτει <em>(ενν. για τις προηγούμενες ενσαρκώσεις) </em>, να τα κρατάς μέσα σου με σεβασμό και αγάπη. Μην αποκαλύπτεις αυτά που δεν πρέπει σε άλλους, ακόμα κι όταν τους αφορούν, γιατί ακόμα και αν η πρόθεση είναι αμφίπλευρα θετική, δεν μπορείς να δεις τις ενεργοποιήσεις που δύναται να συμβούν. </p>
	    <p>Το σώμα είναι ο Ναός της Ψυχής και του Πνεύματος, γι' αυτό θα πρέπει να τυγχάνει ιδιαίτερης φροντίδας και αγάπης. Η παρούσα κατάσταση του σώματος είναι αποτέλεσμα μιας σειράς ενσαρκώσεων και πολλές φορές δεν είναι δυνατόν να αλλάξει, όμως η προσπάθεια πρέπει να είναι συνεχής για το όσο γίνεται καλύτερο παρόν, και φυσικά για να επιτευχθεί μία βελτίωση που θα έρθει στις επόμενες ενσαρκώσεις. Οι περιορισμοί του παρόντος σώματος ας μην είναι καθοριστικοί για τις πράξεις σας. Οραματιστείτε το «νέο» σώμα, αυτό που θα αφήσει να διαφανεί σχεδόν εντελώς η αληθινή Ανώτερη μορφή σας, όπως σας την έχει δώσει ο Θεός, μοναδική για τον καθένα. Αυτό το αποτύπωμα υπάρχει ήδη εγγεγραμμένο πολύ βαθιά στα μάτια του κάθε ανθρώπου και στην αύρα, που όμως δεν είναι ακόμα ευρέως ορατή και αναγνωρίσιμη. </p>
	    <p>Η ταυτότητα αυτή της Ψυχής δεν μεταβάλλεται κατά τις διαδοχικές ενσαρκώσεις, γι' αυτό ένας άνθρωπος είναι τελικά αναγνωρίσιμος και μοναδικός, όσο κι αν ο Νόμος του Κάρμα έχει επιφορτώσει την πυκνή του ύλη με στοιχεία και χαρακτηριστικά αναγκαία για την διαδρομή του κάθε φορά. Θυμήσου στα όνειρα, το πώς «γνωρίζεις» ότι πρόκειται για το τάδε πρόσωπο, ακόμα κι όταν τα εξωτερικά χαρακτηριστικά του είναι εντελώς ασαφή και δυσδιάκριτα ή ακόμα και διαφορετικά από αυτά, με τα οποία τον έχεις συνδέσει στην παρούσα ζωή. </p>
	    <p>Όσο αγαπάμε και αποδεχόμαστε το σώμα μας, τόσο πράττουμε θετικότερα και σωστότερα προς αυτό και ελευθερωνόμαστε έτσι από προηγούμενο κάρμα ενώ παράλληλα προετοιμάζουμε επιμελώς τις προσεχείς ενσαρκώσεις. </p>
	    <p>Τίποτα δεν είναι δύσκολο και αξεπέραστο, κυρίως όταν αναλογιστούμε τις αληθινές διαστάσεις του στο Σύμπαν. Όσο παρατηρεί κανείς τις καταστάσεις από ένα ύψος που τον αποστασιοποιεί απ' αυτές, τόσο του δίνεται η δυνατότητα να απεμπλακεί ο ίδιος και να γνωρίσει τον αληθινό τους προορισμό – ο οποίος είναι συνήθως πολύ διαφορετικός απ' αυτόν που αρχικά νόμισε. </p>
	    <p>Όταν, για παράδειγμα, παρατηρούμε πως ένα πρόβλημα μας ακολουθεί στη ζωή μας επανεμφανιζόμενο σε πολλούς τομείς, αυτό δεν σημαίνει βέβαια πως κάποιος επιθυμεί να μας κάνει να υποφέρουμε ή πως το Σύμπαν λειτουργεί με αισθήματα σαδισμού. Αντίθετα μάλιστα&#903; το ότι δεν το λύσαμε όταν πρωτοεμφανίστηκε, έδειξε πως δεν ήμασταν ακόμα ικανοί και έτοιμοι, έτσι, τροποποιούνται οι «συνθήκες», το εξωτερικό περίβλημα του προβλήματος, για να ξαναδοκιμάσουμε με νέους όρους που ίσως μας διευκολύνουν περισσότερο. Παράλληλα, η επαναλαμβανόμενη εμφάνιση με διαφορετικές μορφές του ίδιου προβλήματος μας κάνει ικανούς να το αναγνωρίζουμε ακόμα κι όταν είναι περίτεχνα συγκαλυμμένο και να εξοικειωνόμαστε μ' αυτό. Η εξοικείωση είναι το πρώτο βήμα πάντα για να απομακρύνεται ο φόβος, ο οποίος «παγώνει» κάθε αντίδραση του ανθρώπου. </p>
	    <p>Όσο ο μαθητής προχωρά στον Εσωτερισμό, διαπιστώνει πως ο φόβος έχει χάσει πια κάθε ισχύ πάνω του. Αυτό συμβαίνει γιατί ο φόβος συνδέεται άρρηκτα με το άγνωστο. Το άγνωστο παύει να υφίσταται όσο τα μάτια της Ψυχής αρχίζουν να διακρίνουν τον ειρμό των Φυσικών και Μεταφυσικών Νόμων, την ένωση των γνωστών και αγνώστων Διαστάσεων της Ζωής, την Πληρότητα του Κόσμου, και όσο αρχίζει να νιώθει την Συγγένεια με το θεϊκό Σχέδιο. Μόλις η βεβαιότητα κατακλύσει τον άνθρωπο, εξαφανίζεται κάθε φόβος, γιατί όλα αποκτούν ένα νόημα, όλα τακτοποιούνται τέλεια, και γίνεται πια σαφές, πως κάθε τι ακολουθεί μία πορεία σύγκλισης προς την τελική πραγματοποίηση του θελήματος του Θεού. </p>
	    <p>Ο άνθρωπος πρέπει να συνενώσει τον συνειδητό (γήινο) με τον ασυνείδητο (Ανώτερο) εαυτό, να βάλει σε τάξη το κομμάτι του Σύμπαντος που του έχει δοθεί και να το εναρμονίσει με το υπάρχον Σχέδιο του Θεού. Όμως γι' αυτά, υπάρχουν πηγές, αναζητήστε τις και φροντίστε να εξαπλωθούν. </p>
	    <p>Θυμίσου, αγαπημένη, όταν κάποτε με αγάπησες, ακολούθησες τον δύσκολο δρόμο μου και με πίστεψες. Η αγάπη μου σε συνοδεύει πάντα και σε προστατεύει, σαν έναν απ' τους πιο αγαπημένους μου ανθρώπους. Γίνε φωτοδότης, κράτα την πίστη σου δυνατή και μεταλαμπάδευσέ την όπου μπορείς. Ο Ελληνισμός και ο Χριστιανισμός είναι δύο πολύ δυνατές Μυήσεις, και αυτός που τις έχει δεν χρειάζεται να εμπλακεί σε άλλες οργανώσεις μυστικιστικές. Ανάτρεξε στις Πηγές τους, έχε τις δίπλα σου. Η θεουργία των Μυστηρίων της Εκκλησίας πρέπει να επανισχυροποιηθεί και η προσευχή σας μπορεί να προσφέρει αρωγή. Φωτίστε τους ναούς του Θεού γιατί έτσι φωτίζετε την Εκκλησία. 
	      <br>
	      <br>
        Ο Θεός φροντίζει πάντα για σας.  </p>
     
      <p align="left" class="itgeo"><em>
Οι Διδάσκαλοι Δίας, Ιησούς   
 </em></p>
      <br>
      <br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep19.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep21.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
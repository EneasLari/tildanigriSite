<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 26 Δεκεμβρίου 1995 -  ΤΟ ΕΝ</title><link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style><!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"> <em>26 Δεκεμβρίου 1995</em> </p>
        </div>
      </div>
     <p align="left">&nbsp; </p>
		
		<p>Η προσευχή σου ήταν σημαντική, το θέλημά σου μπόρεσε να κινήσει τις δυνάμεις στις οποίες απευθύνθηκε. Ο Θεός σε συγχωρεί και σου προσφέρει έλεος και σωτηρία. </p>
		<p>Δεν είσαι πια μόνη και δεν θα είσαι ποτέ, αν δεν το ζητήσεις εσύ. </p>
		<p>Αισθάνεσαι την αλλαγή, τίποτα δεν είναι πια ίδιο, γιατί τώρα τα μάτια σου είναι ανοιχτά και η καρδιά σου άγραφη. Φέρσου στους ανθρώπους κατά τον ίδιο τρόπο, ευχήσου γι' αυτούς την είσοδό τους στη Βασιλεία των Ουρανών, μην κρατάς κακία σε κανέναν, γιατί τώρα γνωρίζεις την υπέρτατη Μοίρα. </p>
		<p>Όσο το σώμα σου είναι υλικό, ο πόνος θα συνοδεύει τη γνώση, όμως μην τον αποφεύγεις και μην τον φοβάσαι, γιατί δεν είναι πια καθοριστικός και αδιαφανής για σένα. Ευλόγησε το άχαρο έργο του και φύσα μέσα του πνοή φωτός. </p>
		<p>Ο Θεός γνωρίζει. Όσο περισσότερο εμπιστεύεσαι, τόσο πλατύτερος διανοίγεται μπροστά σου ο δρόμος. Τα εμπόδια εξαφανίζονται, τα θηρία μεταμορφώνονται σε πειθήνιους υπηρέτες. Άκου την καρδιά σου και θα ακούς τη φωνή μου. Ο χρόνος δεν θα μετράει, παρά μόνο στιγμές ενός αιώνιου παρόντος. Ευτυχισμένος αυτός που ζει μέσα στο Σώμα του Θεού. </p>
		<p>Υπέροχα σημάδια οριοθετούν τον φωτεινό δρόμο σου. Όταν ο Ήλιος ανατείλει, το σκοτάδι δεν έχει πια καμιά δύναμη. </p>
		<p>Φύλαξε τη δύναμη, και κάντην μεγαλύτερη. </p>
		<p>Γεμίστε τον κόσμο με φως. Πολεμήστε για να επανεγκαθιδρυθούν οι αξίες, οι θεσμοί και οι νόμοι. Η Ελλάδα είναι χώρα του Φωτός, ξεκινήστε από τη χώρα που επιλέξατε για γήινη μητέρα για να λάμψει ξανά η Αλήθεια. </p>
		<p>Μη σταματάς σε στιγμές. Καμιά στιγμή δεν έχει αυτοτέλεια, μην κρίνεις λοιπόν σαν κακός δικαστής. Μη δίνεις εξουσία σε κανένα σύννεφο να σκιάσει το αιώνιο φως. Περίμενε και νιώσε τη βεβαιότητα πως το κοσμικό Δικαστήριο μεριμνά αδιάκοπα για την ισορροπία και τη δικαιοσύνη. Μην αποδίδεις μόνη σου τη δικαιοσύνη, γιατί είναι ατελής και δημιουργεί μεγαλύτερο κάρμα. Άσε τους νόμους να ισχύσουν όπως είναι διαγεγραμμένο, και κάνε το επόμενο βήμα εστιάζοντας στη δική σου πορεία. </p>
		<p>Τα άστρα κρύβουν τα κλειδιά της Σοφίας, για όποιον είναι ικανός και έτοιμος να την κατακτήσει. Κανείς δεν μπορεί να κατέχει ό,τι δεν έχει κερδίσει. Κανείς δεν μπορεί να γνωρίζει ό,τι δεν έχει μάθει από τους Διδασκάλους της Αδελφότητας του Σύμπαντος. Κανείς δεν μπορεί να προείπει ό,τι δεν έχει γίνει. Δημιούργησε το μέλλον που θέλεις για σένα, καλλιέργησε με σύνεση το χωράφι που ο Δημιουργός σού εμπιστεύτηκε, γίνε άξιο μέλος της Αιωνιότητας. </p>
		<p>Ας έρχονται κοντά σου μόνο όποιοι μπορούν να δουν, γι' αυτό μη λυπάσαι για όσους φεύγουν. Τα μαργαριτάρια τα εκτιμούν όσοι τα γνωρίζουν&#903; οι άλλοι μπορούν μόνο να τα εμπορεύονται ή να τα παραπετούν. Μην αρνιέσαι την αγάπη και τη βοήθεια σε όσους ειλικρινά τη ζητούν, αλλά προστάτευσε την περιουσία σου από τους κλέφτες και εκμεταλλευτές. Αργά ή γρήγορα θα αναλάβουν άλλοι να τακτοποιήσουν τις εκκρεμότητες, μια και το Σύμπαν δεν ανέχεται τη δυσαρμονία. </p>
		<p>Κάνε πίσω. Αποσύρσου σε ανάπαυση και εσωτερικότητα όπως το υποδεικνύουν οι καιροί. Άσε αυτούς που πραγματικά το θέλουν να σε αναζητήσουν. Απόλαυσε την ηρεμία, την πίστη, τη γαλήνη που σου προσφέρεται χωρίς τύψεις και έξωθεν επιβεβλημένα σχεδιαγράμματα ζωής. Πίστεψε ότι έχεις ό,τι σου χρειάζεται, πως δεν σου λείπει ούτε θα σου λείψει τίποτα από τα εφόδια ζωής, και μείνε ατάραχη έως ότου το πράσινο φως σου σημάνει την νέα αρχή. </p>
		<p>Δείξε υπομονή όσο και αν οι Σειρήνες προσπαθούν να σε ταράξουν. Όλα είναι σύμφωνα με το σχέδιο του Θεού που εσύ επέλεξες να φέρεις σε πέρας. Μην παραπονιέσαι για πράγματα που απλώς εσύ σκιαγραφείς την ύπαρξή τους. Μπορείς να βλέπεις ξεκάθαρα τον ειρμό των καταστάσεων και ξέρεις πως όλα βρίσκονται εν απολύτω τάξει. </p>
		<p>Ο μεταφυσικός σου δρόμος είναι σαφής και ορισμένος. Ο χρόνος σε βοηθάει να τον βλέπεις όλο και καθαρότερα. Ζήτησες σημάδια και τα έχεις. Ζήτα βοήθεια και θα σου δοθεί. Η Αλήθεια ανοίγεται μπροστά σου όσο τη ζητάς, και όσο αποδεικνύεις πως την επιθυμείς και την αξίζεις. Τίποτα δεν είναι που να μην έχει σημασία πια, όλα είναι ενωμένα με μια αόρατη κλωστή που σιγά σιγά φανερώνεται. </p>
		<p>Ψάξε στα παραμύθια. Άσε τη γλώσσα των συμβόλων να σε καθοδηγήσει στις ανυπέρβλητες αλήθειες. Μη φοβηθείς τη σιωπή, γιατί αυτή θα σε καθοδηγήσει στην πηγή. Άσε το υπόγειο ρεύμα να γίνει η ζωογόνος δύναμη της αναγέννησης. Ζήσε το χειμώνα, γιατί αυτός προετοιμάζει, μέσα στην αταραξία και τη σιωπή, την άνοιξη. Φρόντισε να ομορφαίνεις την κάθε σου μέρα με ευχάριστες και δημιουργικές απασχολήσεις, γιατί η θλίψη μαραίνει το σπόρο που κυοφορείται, πριν καν γεννηθεί. Περίμενε τις συνθήκες να δώσουν το σήμα της εκκίνησης. </p>
		<p>Πίστευε πως ο καιρός θα έρθει όπως τον έχουν δει τα μάτια σου, όπως τον έχει επιθυμήσει η καρδιά σου και τον έχει αγγίξει το μυαλό σου. Ο Θεός είναι εδώ, Παντοδύναμος, Αιώνιος και Φωτεινός. Άσε τους άλλους να δουν αυτόν τον Θεό μέσα στα μάτια σου, άσε τους να τρέξουν σε σένα σαν παιδιά – γιατί τα παιδιά ξέρουν την Αλήθεια και μπορούν να την αναγνωρίσουν όταν τη συναντήσουν. </p>
		<p>Φύλαξε το σπόρο με χαρά και δύναμη. Στείλε την προσευχή σου σε όσους σ' έχουν αδικήσει, γιατί αυτοί την έχουν μεγαλύτερη ανάγκη. </p>
		<p>Όποιος πορεύεται μαζί μου, πορεύεται στο αιώνιο Φως, στην ανυπέρβλητη Χαρά, στην αδιάκοπη Μέρα! </p>
		<p align="left" class="itgeo"><em>
Ιησούς
 </em></p>
		<br>
		<br>
	  <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep11.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep13.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg">
		<img src="css-2.php_files/bg.jpg" alt="">
	</div>
	


</body></html>
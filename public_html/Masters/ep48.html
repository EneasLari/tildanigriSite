<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Ιησούς, 8 Δεκεμβρίου 1996 -  ΤΟ ΕΝ</title>
	<link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
-->
</style>
<!--GOOGLEANALYTICS-->
<!-- Global site tag (gtag.js) - Google Analytics -->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'G-EY23HG35ES');
</script>
<!--ENDGOOGLEANALYTICS-->
</head

<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em> 
8 Δεκεμβρίου 1996</em></p>
        </div>
      </div>
     
		
		<p align="left"> </p>
		<p>Η συμβολή του πνευματικού ανθρώπου είναι ιδιαίτερα  σημαντική στην εξέλιξη αυτού του κόσμου, καθότι η κίνηση δεν είναι πάντα  προαποφασισμένη και οι αντίρροπες δυνάμεις είναι ισχυρές.<br><br>
Ο πνευματικός άνθρωπος δεν είναι απαραίτητο να κατευθύνει  συγκεκριμένα και συστηματικά τη σκέψη του προς μία κατεύθυνση για να ενεργήσει  αυτή. Βέβαια, μερικές φορές αυτό συμβαίνει επειδή υπάρχει κάποιο συγκεκριμένο  γεγονός, που χρήζει άμεσης βοήθειας&#903; όμως, γενικότερα, η έκλυση φωτεινής ενέργειας προς όλες τις κατευθύνσεις  είναι εξίσου σημαντική για τον περιβάλλοντα κόσμο. Σ’ αυτές τις περιπτώσεις, ο  άνθρωπος ακτινοβολεί ακόμα και όσο βρίσκεται σε κατάσταση συνειδησιακής  ανάπαυσης. Η ακτινοβολία αυτή απορροφάται από τους δέκτες που δέχονται τη  συγκεκριμένη ζώνη του φάσματος εκπομπής και πάντα ενισχύονται εν αγνοία του  εκπέμποντος.<br><br>
Γι’ αυτό είναι ιδιαίτερα σημαντικό για τον κόσμο να  βρίσκεσθε σε κατάσταση ευδαιμονίας και χαράς, διότι έτσι γίνεσθε «εκπέμποντες»  θεϊκής ενέργειας, αυτής που εσείς εκείνη τη στιγμή απολαμβάνετε όντες συνδεδεμένοι  με την Ανώτατη Πηγή. Η ευτυχία σας δεν αποτελεί «πρόκληση», όπως προσπαθούν να  σας εμφυσήσουν, αλλά προϋπόθεση προσφοράς. Καταλαβαίνετε πως η πεποίθηση της  απαγορευμένης ευτυχίας είναι επιτούτου εδραιωμένη, με τον ύστερο και ύπουλο  σκοπό να αποκόψει τους ανθρώπους οριστικά από την Πηγή του Φωτός διαστρέφοντας  με ύπουλο τρόπο ακόμα και το αλάνθαστο ένστικτο του ανθρώπου να θέλει να  οδηγείται πάντα προς την επίτευξη της ευτυχίας.<br><br>
Πολλές «ύποπτες» ιδεολογίες έχουν προσπαθήσει να  φορτώσουν τον ανθρώπινο νου με τύψεις και ενοχές όσον αφορά την προσωπική  ευδαιμονία και να τον οδηγήσουν σε διαστρεβλώσεις της αλήθειας, που μιλούν για  δήθεν ανθρωπιστική παραίτηση από την ευτυχία του στο όνομα της συμ-πάθειας προς τον πλησίον. Σας διαβεβαιώ, όμως, μια τέτοια παραίτηση και εξομοίωση προς το  χειρότερο δεν βοηθά κανέναν συνάνθρωπο που πάσχει να ελευθερωθεί από τον πόνο  του. Αντίθετα τον αποστερεί από τη χείρα βοηθείας που θα του προσφέραμε αν  βρισκόμασταν σε καλύτερη απ’ αυτόν κατάσταση.<br><br>
Η ευτυχία, λοιπόν, εκτός από ευχαρίστηση, αποτελεί και  χρέος, γιατί μας εφοδιάζει με την απαραίτητη δύναμη να παρέχουμε συμπαράσταση  σε όσους αγωνίζονται και υποφέρουν. <br><br>
Ο αγώνας για την εδραίωση της προσωπικής ευδαιμονίας δεν  είναι εγωιστική προσπάθεια, αλλά ανθρωπιστική προσφορά και υπηρεσία στους  συνανθρώπους. Πριν ξεκινήσεις όσα είναι προγραμματισμένα, είναι απαραίτητο να  έχεις εξασφαλίσει αυτό που θα ενεργοποιήσει τα πεδία που θέλεις να έλξεις. Μην  ξεχνάς επίσης πως έλκουμε όσα μας ομοιάζουν, και ένα θετικό πεδίο θα πλησιάσει μόνο ένα αντίστοιχο θετικό πεδίο. Η εξομάλυνση πετυχαίνει την αρμονία, ενώ η  αντίθεση τη διακοπή λειτουργίας. Η αρμονία, φυσικά, δεν προϋποθέτει την  ομοιότητα, η ομοιότητα προϋποθέτει απομίμηση και κάτι τέτοιο δεν αντιστοιχεί στους Μεγάλους Νόμους του Σύμπαντος. Το κάθε τι στο Σύμπαν είναι μοναδικό και  ανεπανάληπτο και σαν τέτοιο κατοχυρώνει μία ανεκτίμητη αξία. Όλα τα μοναδικά  αυτά στοιχεία συνενώνονται σε μια τέλεια αρμονική κίνηση, η οποία προστατεύει τη Ζωή της απομονώνοντας τα δυσαρμονικά στοιχεία, δηλαδή αυτά που  αντιστρατεύονται στη συνεργασία ή μιμούνται το γνήσιο και προσπαθούν να το  αντιγράψουν, αποτάσσοντας την ευθύνη της μοναδικότητας.<br><br>
Να θυμάσαι ακόμα πως η συμβολή των πνευματικών ανθρώπων  είναι ανεκτίμητη, όσο και αν φαίνεται πως η ισχύς τους στο συγκεκριμένο κόσμο  είναι ανύπαρκτη ή, έστω, ασθενής. Αυτό συμβαίνει γιατί εσείς οι άνθρωποι έχετε  περιορισμένη εποπτεία του κόσμου και λαμβάνετε υπόψιν μόνο όσα αισθητικά  αντιλαμβάνεστε. Ο πνευματικός άνθρωπος έχει έντονη δράση σε επίπεδα υψηλότερα  της αντιληπτικότητας των αισθήσεών σας και τα αποτελέσματά της πολλές φορές  γίνονται πολύ δύσκολα ορατά. Όμως οι δυνάμεις που ενεργοποιούνται σε άλλες  διαστάσεις είναι πολύ ισχυρές και πρέπει να τις σέβεσθε, ακόμα κι αν δεν είναι δυνατό να αντιληφθείτε ούτε αυτές ούτε τα αποτελέσματά τους.<br><br>
Αυτό είναι το αληθινό νόημα της ζωής, αγαπημένη μαθήτρια  και μην το αναζητάς σε χώρους που έχεις αντίληψη, γιατί τις περισσότερες φορές  δεν είναι ορατό. Έχεις, απ’ την άλλη μεριά, δοκιμάσει ήδη την επιβολή πάνω  στην ύλη και γνωρίζεις πως όσο η συνειδησιακή ισχύς μεγαλώνει, τόσο και η  υπακοή της ύλης εντείνεται.<br><br>
Νομίζω πως οι απαντήσεις στα ερωτήματα που έθεσες είναι αρκετές για να σε κρατήσουν σ’ αυτή τη ζωή. Ξέρω ακόμα πως πολύ γρήγορα θα  αγαπήσεις αυτή τη ζωή γιατί θα δεις να σου προσφέρει χώρο για να εκδηλώσεις όσα  θέλησες και γιατί ακόμα θα σε φέρει κοντά με κάποιους ανθρώπους που αγαπάς.  Τότε θα συνειδητοποιήσεις οριστικά πως μπορείς να μεταφέρεις στη γήινη ζωή την ευδαιμονία της αιθέριας και αυτό θα αποτελέσει παράδειγμα και για τους γύρω  σου. Αυτό ήταν το δώρο της Γέννησης και της Ανάστασης, η συνένωση του γήινου  χρόνου με το κοσμικό ά-χρονο. Ο δρόμος της θέωσης υπάρχει και πάνω στον συγκεκριμένο κόσμο που ζείτε. Αν κατορθώσετε να τον ανακαλύψετε δεν θα  χρειαστεί να ξαναφύγετε για να τον συναντήσετε, θα τον εγκαταστήσετε στον κόσμο  σας και θα μετουσιώσετε κάθε δυσαρμονία σε κίνηση της Ζωής.<br><br>
Προσπάθησε, αγαπημένη. Δεν είναι εξαναγκασμός αυτή σου η ζωή, είναι προσφορά βοήθειας προς τα χαμηλότερα επίπεδα ζωής. Μεταμόρφωσε το  άγονο έδαφος σε γόνιμο. Είμαι και γω μαζί σου, μαζί με όλους όσοι καλούν το  όνομά μου, συμπάσχω με σας και βοηθώ κάθε προσπάθεια, γιατί η κοσμική Ζωή δε θα  λειτουργεί ποτέ σωστά όσο έστω και ένα μικρό κομμάτι του συνόλου ζει σε δυσαρμονία.<br><br>
Κάνε όσα ξέρεις. Ξέρεις ήδη ένα μεγάλο μέρος της  Αλήθειας. Όταν σε κουράζει η κατευθυνόμενη σκέψη, άφηνε τον εαυτό σου να  συνδέεται με το Σώμα μου, ενώ η σκέψη θα αναπαύεται και τότε η προσφορά θα  είναι εξίσου σημαντική γιατί θα ενεργώ εγώ.<br>
<br>
Μέσα σου  αρχίζει να ζει μια νέα ζωή, που πολύ σύντομα θα εμφανιστεί, όπως ξέρεις, στην  ύλη. Σε περιμένουν μέρες χαράς. Προχώρησε το δρόμο της Ευχής χωρίς ενδοιασμούς  και φόβους. Εγώ ανήκω πάντα στον εαυτό σου.
	 
		<br>
		<br>
		</p>		
	  <p align="left" class="itgeo"><em> Ιησούς
   
 </em></p>
<br>
<br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep47.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep49.html">Next</a></div></td>
      </tr>
    </tbody></table></div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
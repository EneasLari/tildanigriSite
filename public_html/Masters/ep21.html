<!DOCTYPE HTML>
<html><head>
<meta http-equiv="Content-Type" content="text/html; charset=utf-8">



	<meta charset="utf-8">
	<link href="styles.css" rel="stylesheet" type="text/css">
	<title>Επιστολές Διδασκάλων - Δίας, Ιλλαρίων / Ιλλαρίων, 28 Φεβρουαρίου 1996 -  ΤΟ ΕΝ </title>
  <link rel="shortcut icon" href="../logo.png">
<script src="css-2.php_files/bsa.js" async type="text/javascript"></script><script src="css-2.php_files/ga.js" async type="text/javascript"></script>
<style type="text/css">
<!--
body {
	background-color: #000000;
}
a {
	font-family: Arial, Helvetica, sans-serif;
}
-->
</style></head>
<body>
	
	    <div align="left">
	      <div id="page-wrap">
	    
		</div>
</div>
        <div align="justify">
          <div id="page-wrap"></div>
        </div>
    <div id="page-wrap">
      <div>
        <div align="right" class="itgeo">
          <p class="itgeo"><em>28 Φεβρουαρίου 1996  </em></p>
        </div>
      </div>
     <p align="left">&nbsp; </p>
		
		<p>Οι σχέσεις των ανθρώπων είναι σπουδαίο μάθημα.<br><br>

Κάθε σχέση είναι μοναδική και πρέπει έτσι να την  αντιμετωπίζετε. <br><br>

Οι συγκεκριμένοι άνθρωποι βρίσκονται στη ζωή σας αυτή τη στιγμή, γιατί αυτό είναι απαραίτητο για την εξέλιξή σας σ’ αυτό το στάδιο. Όταν οι συνθήκες δεν σας επιτρέπουν να ξεφύγετε εύκολα, αλλά έχετε την εντύπωση ότι σας «δένουν» με μία συγκεκριμένη κατάσταση, τότε το μήνυμα του Σύμπαντος είναι πως μπορείτε να λύσετε το πρόβλημα και να ελευθερωθείτε οριστικά απ’ αυτό. Μην αγανακτείτε όταν δεν μπορείτε να ξεφύγετε: αναλογιστείτε την ευκαιρία που σας προσφέρεται να ελαφρώσετε το κάρμα σας από ένα φορτίο, και θεωρήστε το ως σημάδι του ότι το Σύμπαν σας αξιολογεί ως ικανούς για να χειριστείτε την δύσκολη αυτή υπόθεση. <br><br>

Κανένας Διδάσκαλος δεν είναι δυνατόν να προείπει το «μέλλον» μιας κατάστασης, παρόλο που μπορεί να το «βλέπει» από πριν. Αυτό συμβαίνει γιατί ο κάθε άνθρωπος οφείλει να επωμίζεται τόσο το βάρος μιας επιλογής, όσο και την ευθύνη της ευθύς αμέσως. Η ευθύνη αυτή του κάθε ανθρώπου για το μέλλον του περιλαμβάνει και τη δυνατότητα αλλαγής κατεύθυνσης ως και το τελευταίο λεπτό. Το «μέλλον», όπως το οραματίζεται ο Διδάσκαλος ή ο καθοδηγητής, δεν είναι οριστικό, είναι πάντα αναιρέσιμο, κατά συνέπεια κανείς άλλος πλην του ίδιου του ανθρώπου δεν μπορεί να το προβλέψει. Αφεθείτε όμως στα σημάδια, που είναι παραινέσεις των καθοδηγητών, και μπορούν να σας βοηθήσουν να κρίνετε σωστότερα την κατεύθυνση που πρέπει να ακολουθήστε. <br><br>

Η ατομικότητα δεν αποκλείει την αλληλεπίδραση με τους άλλους. <br><br>

Δύο κύκλοι μπορούν να ταυτίζονται, εφόσον η περιφέρειά τους συμπίπτει, διατηρούν όμως τη μοναδικότητά τους, και τη δυνατότητα κατ’ επέκτασιν κατά καιρούς να εφάπτονται απλώς ή ακόμα και να ξεχωρίζουν εντελώς. <br><br>

Η όγδοη επίγνωση <em>(ενν. της «Ουράνιας Προφητείας»)</em> αναφέρεται σ’ αυτήν ακριβώς τη σχέση μεταξύ των ανθρώπων, κατόπιν επιλογής και αναστρέψιμη, όχι αναγκαστική. Η μελέτη αυτού του  νέου τύπου σχέσεων είναι απολύτως απαραίτητη για την εξέλιξη του κάθε ανθρώπου. <br><br>

Κλείσε το δικό σου κύκλο, επιβεβαίωσε το χτίσιμο μιας ολοκληρωμένης προσωπικότητας, και στη συνέχεια θα μπορείς να αποφασίσεις αν κάποιος συγκεκριμένος άνθρωπος πρέπει – ή θέλεις – να βρίσκεται κοντά σου. Πριν απ’ αυτό, δεν είσαι ικανή να κρίνεις σωστά ως προς το αν μια σχέση σε εξελίσσει ουσιαστικά κι αληθινά, ή αποτελεί υποκατάστατο άντλησης ενέργειας. Άφησε, λοιπόν, την απόφαση για τον καιρό που θα είσαι απολύτως ικανή να την αναλάβεις. <br><br>

Η απομάκρυνση και η τήρηση απόστασης είναι αναγκαία. Μην ξεχνάς πως οι όροι στη δική σου περίπτωση είναι διαφορετικοί απ’ ότι ισχύει για  άλλους ανθρώπους. Παρατήρησε στις υπάρχουσες συνθήκες το περιβάλλον που έπρεπε  να υπάρχει, και μη βιάζεσαι να επιφέρεις αλλαγές για τις οποίες δεν είσαι ακόμα  έτοιμη. Οι επιβεβλημένες συνθήκες δεν περιορίζουν το δικαίωμά σου επιλογής όσον αφορά τη ζωή σου&#903; σε διευκολύνουν απλώς να προχωρείς γρηγορότερα, εφόσον δε &#903; χρειάζεται να σταματάς και να αποφασίζεις για το παραμικρό. Με άλλα λόγια, η κατάστασή σου εμφανίζεται έτσι μορφοποιημένη, ώστε να έχεις τη μικρότερη δυνατή διαδρομή, μια και ζήτησες να επιταχυνθεί η εξέλιξή σου. <br><br>

Δε χρειάζεται επομένως να σταματάς προσπαθώντας να διακρίνεις γιατί η συγκεκριμένη κατάσταση εμφανίστηκε υπό αυτές τις συνθήκες&#903;  αυτό έγινε για να διευκολυνθεί η πρόοδος. Ο τρόπος δράσης του θείου Σχεδίου είναι για σας μυστήριος και αδιόρατος, όμως  βεβαιωθείτε πως είναι ο καταλληλότερος. <br><br>

Η ζωή του ανθρώπου ξεκινά υπό συγκεκριμένες προδιαγραφές, τις οποίες όμως ο άνθρωπος μπορεί, αναλόγως της θελήσεως και του επιπέδου εξέλιξής του, να τροποποιήσει. Η τροποποίηση αυτή συνήθως δεν αναιρεί τα στάδια που ο άνθρωπος πρέπει να περάσει στη συγκεκριμένη ενσάρκωση, μπορεί όμως να τα συμπυκνώσει όσο αυτό είναι δυνατόν και να περάσει σε νέες φάσεις που δεν είχαν εξ αρχής προβλεφθεί γι’ αυτόν. Αυτό ενέχει όμως τους εξής κινδύνους: την υπέρμετρη φιλοδοξία, που τρέφεται κι ενισχύεται όσο ο άνθρωπος βιώνει τις «επιτυχίες»  του, και την ελλιπή «βίωση» των μαθημάτων. <br><br>

Και τα δύο αυτά μπορούν να καταστρέψουν κάθε άγουρη  προσωπικότητα, όσο κι αν οι αρχικές προθέσεις ήταν αγνές και άδολες. Η γνώση για να κατακτηθεί απαιτεί ακούραστη βίωση επαναλήψεων, τον αριθμό των οποίων είναι φρονιμότερο να αποφασίζουν οι Διδάσκαλοι και όχι οι μαθητές. <br><br>

Κάθε φορά που η ανυπομονησία σας – η, αν το θέλετε αλλιώς, η ειλικρινής επιθυμία σας – σας ωθεί να θέλετε να προχωρήσετε βαθύτερα στην ατραπό της Μύησης, σκεφτείτε πως τα βεβιασμένα βήματα οδηγούν ασφαλέστερα στην απώλεια. <br><br>

Μη χάνετε τις ευκαιρίες προκειμένου να δοκιμάζετε συνεχώς αυτά που νομίζετε πως έχετε κατακτήσει και προετοιμαστείτε για κάποιες εκπλήξεις, όταν θα αντιμετωπίζετε τα «κεκτημένα» ως εντελώς καινούργια. Η απογοήτευση δεν έχει θέση σε παρόμοιες περιπτώσεις&#903; ενεργοποιείστε την πίστη, την αγάπη και τη γνώση, και δεχθείτε το λάθος σαν εφαλτήριο για περαιτέρω εξέλιξη. <br><br>

Όταν ο δρόμος σας διασταυρώνεται με ανθρώπους που χρήζουν και ζητούν τη βοήθειά σας, να είστε ιδιαιτέρως προσεκτικοί. Μην σκορπάτε αλόγιστα ενέργεια πριν προβλέψετε. Η σύνδεση με την Πηγή είναι προστασία για τους προσφέροντες. Ζητήστε να μάθετε αν η έκκληση είναι αληθινή, και όχι μεταμφιεσμένη διάθεση κλοπής. Η προσφορά μερικές φορές προσφέρει άλλοθι για αισθήματα εγωισμού και αυτοεπιβεβαίωσης. Προσευχηθείτε για τους έχοντες ανάγκη βοήθειας και προσφέρετε αυτό που υπάρχει άφθονο στην ψυχή σας.<br> 
<br>
Γνωρίζετε μεγάλο μέρος της Αλήθειας.<br> 
<br>
Χαρείτε τον Κόσμο που έχετε.<br> 
<br>
Ακολουθείστε τον προσωπικό σας ρυθμό με τη βεβαιότητα που ζητήσατε να έχετε. </p>	
	 <p align="left" class="itgeo"><em>
Δίας - Ιλλαρίων   
 </em></p><br><br>


	    <p align="left"><em>(συνέχεια της προηγούμενης)<br> 
        <br>
	    </em></p>
      <p>Μόνο τότε γίνεται ο άνθρωπος ικανός να αγαπήσει, όταν  χαθεί από μέσα του και το παραμικρό ίχνος φόβου. Μερικές φορές κάποιοι άνθρωποι  φαίνονται πως μπορούν να σε πληγώσουν΄ στην πραγματικότητα, τους προβάλλεις τον  φόβο σου πως κάτι τέτοιο μπορεί να συμβεί, έτσι τους καθιστάς ικανούς να το  πραγματοποιήσουν. ΄Εστω και το παραμικρό ίχνος αισθήματος απειλής, μπορεί να  καταστρέψει κάθε αγάπη. Η αγάπη σημαίνει εξ ορισμού πλήρη αίσθηση ασφάλειας και  εμπιστοσύνης, επομένως δεν μπορεί να συνυπάρξει με το αίσθημα πως απειλούμαστε,  άρα με φόβο προς το άλλο πρόσωπο. <br><br>

	      Στην πραγματικότητα κανένας άλλος άνθρωπος δεν είναι ικανός  να προκαλέσει οποιαδήποτε απώλεια, παρά μόνον αν του παρέχουμε τη δυνατότητα  και την ευκαιρία. Κάποτε μάλιστα τον «αναγκάζουμε» να το κάνει, προβάλλοντάς  του ισχυρά αυτή την αρνητική μας σκέψη, ενώ ο ίδιος από μόνος του δεν θα  αναλάμβανε κάτι τέτοιο. <br><br>

	      Είναι σημαντικό λοιπόν να «κλείσουμε τον κύκλο» μας. Τότε  δεν θα μπορεί να επενεργήσει κανείς πάνω σε μας, αποκτά ο άνθρωπος την αίσθηση  ενότητας με τον Δημιουργό του και παραμένει ακλόνητος και απτόητος μπροστά σε  οποιαδήποτε απειλή. Ας αναλογιστούμε πως η θεουργική πράξη του γάμου, όπως  τελείται στον Χριστιανισμό, ενώνει με δύο στέφανα και δύο βέρες (κύκλους ίσης  περιφέρειας) τους ανθρώπους. <br><br>

	      Πριν σκεφτούμε για κάποιον πως τον αγαπάμε, αν αυτό είναι  αληθινό και αντάξιο του ορισμού κατά την ουσία της θείας ερμηνείας, θα πρέπει  να έχουμε εξασφαλίσει για τον εαυτό μας απουσία κάθε ίχνους φόβου, ανασφάλειας  και αισθήματος ευπρόσβλητου. ΄Ετσι μπορούμε να ελευθερώσουμε και τον άλλο από  κάθε συμμετοχή σε ανταλλαγές χαμηλής ενέργειας, και να είμαστε σίγουροι πως  είμαστε συνδεδεμένοι με την Πρωταρχική και Αστείρευτη Πηγή, απ’ όπου αντλούμε  για τον εαυτό μας και τους άλλους. Η κίνηση της ενέργειας που αντλούμε από το  Σύμπαν οφείλει να έχει ροή προς τους άλλους, το δε αντίθετο (δηλ. εισροή  ενέργειας από τους άλλους) δεν πρέπει να συμβαίνει, τουλάχιστον όχι για λόγους  αναγκαιότητας.<br>
      </p>
      <p align="left" class="itgeo"><em>
 Ιλλαρίων   
 </em></p>
      <br>
      <br>
      <table width="400" cellspacing="4" cellpadding="4" border="0" align="center">
      <tbody><tr>
        <td width="130"><div align="center"><a href="ep20.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="ep22.html">Next</a></div></td>
      </tr>
    </tbody></table>
</div>
	
<!-- At bottom, 'cause it's not really content -->
	<div id="bg"><img src="css-2.php_files/bg.jpg" alt=""></div>
	
</body></html>
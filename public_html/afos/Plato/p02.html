<html>
<head>
<meta http-equiv="Content-Type" content="text/html; charset=iso-8859-7" />
<title>Πλάτων: ΠΟΛΙΤΕΙΑ 518a-518e - Η παιδεία, στροφή της ψυχής προς την ιδέα του αγαθού - Αντλώντας Φως ... - ΤΟ ΕΝ</title>
<link rel="shortcut icon" href="../../logo.png">
<link href="styles.css" rel="stylesheet" type="text/css">
<!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>

<body>
<table width="780" border="0" align="center" cellpadding="0" cellspacing="0">
  <tr>
    <td background="images/bg_book.jpg" bgcolor="#636766" class="style1"><p align="center" class="style4">ΠΟΛΙΤΕΙΑ 518a-518e </p>
      <p align="center" class="style3">Η παιδεία, στροφή της ψυχής  <br>
      προς την ιδέα του αγαθού </p>
      <p>Αλλά, αν έχει κανείς μυαλό, είπα εγώ, θα μπορούσε να  θυμηθεί πως στα μάτια συμβαίνουν δυο ειδών ανωμαλίες και από δυο αφορμές, όταν  πηγαίνει κανείς από το φως στο σκοτάδι και όταν πηγαίνει από το σκοτάδι στο  φως. Αφού θεωρήσει πως τα ίδια ακριβώς γίνονται και στην ψυχή, όταν δει κάποια  ν' ανησυχεί και να μην μπορεί να διακρίνει κάτι καθαρά, δεν θα πρέπει να γελάει  αλόγιστα, αλλά να εξετάζει καλά τι από τα δύο συμβαίνει, δεν βλέπει καλά στο  σκοτάδι από τη συνήθεια, επειδή έχει έρθει από φωτεινότερη ζωή, ή από την  περισσότερη αμάθεια ήρθε στο φωτεινότερο και έχει πλημμυρίσει από το φωτεινό  λαμπύρισμα, και έτσι τη μια θα την μακαρίσει για το βίωμά της και για τη ζωή  της, ενώ την άλλη θα την οικτίρει΄ κι αν θέλει να γελάει μαζί της, το γέλιο του  θα ήταν λιγότερο καταγέλαστο απ' ό,τι το γέλιο εις βάρος της ψυχής που έφτασε  από πάνω, από το φως.</p>
      <p>Πρέπει λοιπόν εμείς, είπα, αν αυτά είναι αληθινά, να  πιστέψουμε το εξής΄ ότι η παιδεία δεν είναι τέτοια που την έχουν μερικοί που  την έχουν για επάγγελμα. Ισχυρίζονται γενικά πως δεν υπάρχει επιστήμη μέσα στην  ψυχή, αλλά την βάζουν αυτοί, σαν να βάζουν όραση στα μάτια των τυφλών.</p>
      <p>Ο δικός μας λόγος τώρα, είπα, εννοεί πως αυτή τη  δύναμη που υπάρχει μέσα στην ψυχή του καθενός και το όργανο με το οποίο μαθαίνει  ο καθένας, σαν ένα μάτι που δεν μπορεί με άλλο τρόπο, παρά μαζί με ολόκληρο το  σώμα, να στραφεί από το σκοτεινό στο φωτεινό, έτσι πρέπει να την στρέφει μαζί  με όλη την ψυχή από το γιγνόμενο, ώσπου να μπορεί να υπομένει τη θέαση προς το  ον και προς το φωτεινότατο μέρος του όντος. Αυτό το μέρος ισχυριστήκαμε πως  είναι το αγαθό, έτσι δεν είναι;</p>
      <p>Ναι.</p>
      <p>Επομένως η παιδεία, είπα εγώ, θα είναι η τέχνη της  περιστροφής αυτού του οργάνου, για να επινοήσει με ποιο τρόπο θα στραφεί  ευκολότατα και ωφελιμότατα, όχι για να δημιουργήσει σ' αυτό το όργανο την  όραση, αφού την κατέχει, αλλά για να επινοήσει το πώς θα στραφεί, επειδή δεν  έχει τη σωστή κατεύθυνση και δεν βλέπει όπου πρέπει. </p>
      <p align="justify">&nbsp;</p>
      <div align="justify">
        <table width="400"  border="0" align="center" cellpadding="4" cellspacing="0">
          <tr>
            <td><div align="center"><a href="p01.html">Previous</a></div></td>
            <td><div align="center"><a href="index.htm">Home</a><br><a href="../../home.htm">Main menu</a></div></td>
            <td><div align="center"><a href="p03.html">Next</a></div></td>
          </tr>
        </table>
    </div></td>
  </tr>
</table>

</body>
</html>

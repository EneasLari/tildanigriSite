<html>
<head>
<title>Ο Ιησούς και οι Εσσαίοι, Ντολόρες Κάννον - Παράρτημα - Αντλώντας Φως ... - ΤΟ ΕΝ</title>
<link rel="shortcut icon" href="../../logo.png">
<meta http-equiv="Content-Type" content="text/html; charset=iso-8859-7">
<link href="styles.css" rel="stylesheet" type="text/css">
<style type="text/css">
<!--
.style10 {font-style: italic}
body {
	background-color: #E3D6AC;
}
-->
</style>
</head>

<body>
<table width="780"  border="0" align="center" cellpadding="0" cellspacing="0" bgcolor="#FFFFFF" class="style1" id="zzz">
  <tr bgcolor="#CC0000">
    <td>&nbsp;</td>
    <td>&nbsp;</td>
    <td>&nbsp;</td>
  </tr>
  <tr>
    <td>&nbsp;</td>
    <td bgcolor="#FFFFF9" class="style1"><p align="center"><span class="style8"><br>
      Παράρτημα</span><br>
        </p>
      <p><em>Το παράρτημα του  βιβλίου, που ακολουθεί μεταφρασμένο, </em><em>παρουσιάζει ιδιαίτερο ενδιαφέρον. Δεν  περιλαμβάνεται στην ελληνική </em><em>έκδοση.</em></p>
      <table width="100%"  border="0" cellpadding="4" cellspacing="0" class="style1">
        <tr>
          <td width="27%"><div align="center"><img src="images/16.jpg" width="300" height="275"></div></td>
          <td width="73%"><p align="justify">Μετά  την κυκλοφορία του βιβλίου μου <em>«Ο Ιησούς και οι </em><em>Εσσαίοι», </em>στην  Αγγλία το 1992, άρχισα να ταξιδεύω στη χώρα αυτή,  για να δώσω μερικές διαλέξεις. Σε μία από αυτές, στο Ντόρσετ, κάποιος από το κοινό έκανε μία ερώτηση που με προβλημάτισε. Μιλούσα για τα ταξίδια που έκανε ο Ιησούς με  τον θείο του, τον Ιωσήφ της Αριμαθαίας, ο οποίος  ήταν ένας πλούσιος έμπορος υφασμάτων και κασσίτερου. Ο  άνθρωπος αυτός με ρώτησε : &quot;πού έβρισκε ο Ιωσήφ  τον κασσίτερο;&quot; Απάντησα ότι δεν ήξερα, δεν  το είχα καν σκεφτεί. Τότε, ορισμένοι απ' το  κοινό είπαν ότι υπήρχαν πολλοί παλιοί θρύλοι σ' αυτή την περιοχή της Αγγλίας που αναφέρονταν στην ύπαρξη ορυχείων κασσίτερου κι ότι ο Ιωσήφ ερχόταν εδώ.</p>          </td>
        </tr>
      </table>      
      <table width="100%"  border="0" cellspacing="0" cellpadding="4" class="style1">
        <tr>
        
          <td width="65%">            <p align="justify">Είχα ήδη ακούσει ότι ο Ιωσήφ  είχε σχέση με το Γκλάστονμπερι και το Chalice Well, αλλά τίποτα  σχετικό με ορυχεία. Μου είπαν, ακόμα, ότι οι ντόπιοι τραγουδούν  ακόμα και σήμερα ένα παραδοσιακό τραγουδάκι με τίτλο <em>"</em><em>Joseph was a tin man". </em>(Ο Ιωσήφ ήταν γανωτής). Έδειξα  ιδιαίτερο ενδιαφέρον γι' αυτό το θέμα κι έτσι, τα επόμενα χρόνια, οι Άγγλοι  αναγνώστες του βιβλίου μου με κατέκλυσαν με βιβλία και έντυπο υλικό, τα οποία  επιβεβαιώνουν, με αδιάσειστα ιστορικά στοιχεία, το κομμάτι αυτό της ιστορίας.</p>
          </td>
          <td width="35%" class="style7"><div align="center"><img src="images/17.jpg" width="350" height="232"></div></td>
        </tr>
        
      </table>      
      <table width="100%"  border="0" cellspacing="0" cellpadding="4" class="style1">
        <tr>      
          <td width="35%" align="center" class="style7"><img src="images/18.jpg" alt="" width="250" height="418"></td>
          <td width="65%" class="style7"><div align="justify">
              <p>Συνιστώ θερμά το βιβλίο του George F. Jowett, <em>«Το Δράμα </em><em>των  Χαμένων Μαθητών», </em>1993, που αναφέρεται στη σχέση του Ιωσήφ της  Αριμαθαίας με την Αγγλία, παραθέτοντας ιστορικά στοιχεία, που χρονολογούνται  παλαιότερα και από τη Ρωμαϊκή εποχή. Το συγκεκριμένο βιβλίο πραγματεύεται την  ξεχασμένη ιστορία της ίδρυσης της Χριστιανικής θρησκείας, η οποία πρέπει να  αναβιώσει και να ξαναειπωθεί στις μέρες μας, έστω και αν αναστατώσει  όσους είναι προσκολλημένοι στο εκκλησιαστικό δόγμα.</p>
              </div></td>
              
        </tr>
        
      </table>
      
    
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Η Βίβλος περιέχει μια περαστική αναφορά στον Ιωσήφ της  Αριμαθαίας. Αναφέρεται ως ο πλούσιος άνθρωπος που ζήτησε το σώμα του  Χριστού μετά τη Σταύρωση και πρόσφερε για τον ενταφιασμό Του τον  οικογενειακό του τάφο. Σύμφωνα με τον Εβραϊκό αλλά και τον Ρωμαϊκό  νόμο, το σώμα ενός εγκληματία ο οποίος είχε εκτελεστεί,  ριχνόταν σε μία τάφρο μαζί με άλλα πτώματα, τα δε προσωπικά του  στοιχεία εξαλείφονταν παντελώς, εκτός αν κάποιος συγγενής  ζητούσε άμεσα το σώμα. Ο Ιωσήφ, ο προστάτης της οικογένειας του  Ιησού, πήγε προσωπικά στον Πιλάτο να ζητήσει την άδεια να διεκδικήσει το σώμα,  να το κατεβάσει από το σταυρό και να το προετοιμάσει για την ταφή στο ιδιωτικό  του μαυσωλείο, στο κτήμα του. Ωστόσο, υπάρχουν πολύ περισσότερα  στην ιστορία αυτή, που έχουν ξεχαστεί και «χαθεί» μέσα στο  χρόνο. Πρόκειται για μία λαμπρή ιστορία που οφείλουμε να επαναφέρουμε  στους ανθρώπους της γενιάς μας.</p>
          </div></td>
          <td width="35%" class="style7"><div align="center"><img src="images/19.jpg" width="250" height="332"></div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/20.jpg" width="300" height="400"></div></td>
          <td width="65%" class="style7">
            <p align="justify">Ο Ιωσήφ της Αριμαθαίας ήταν πράγματι θείος του  Ιησού, από την πλευρά της Μαρίας. Ήταν ο νεότερος αδελφός του πατέρα της.  Υπήρξε ένας από τους πλουσιότερους ανθρώπους στον κόσμο,  όχι μόνο στην Ιερουσαλήμ. Ήταν ένας μεγιστάνας του μετάλλου,  ο οποίος έλεγχε όλη τη βιομηχανία κασσίτερου και μόλυβδου. Ο κασσίτερος, το  κυριότερο μέταλλο για την παραγωγή του χαλκού, ήταν πολύτιμος όσο και ο χρυσός  την εποχή εκείνη. Ήταν απόλυτα απαραίτητος σε όλες τις χώρες και είχε τεράστια  ζήτηση από τους Ρωμαίους πολεμιστές. Ο παγκόσμιος έλεγχος του  κασσίτερου και του μόλυβδου που είχε ο Ιωσήφ οφειλόταν στα αρχαία  τεράστια ιδιόκτητα ορυχεία του στη Βρετανία. Είχε εγκαινιάσει και αναπτύξει το  εμπόριο αυτό, αρκετά χρόνια πριν ο Ιησούς αρχίσει τη διδασκαλία του. Η  μεγαλύτερη ποσότητα κασσίτερου στον κόσμο, εξορυσσόταν στην Κορνουάλη, και  εξαγόταν στον πολιτισμένο κόσμο, κυρίως με τα πλοία του Ιωσήφ.  Κατείχε έναν από τους μεγαλύτερους ιδιωτικούς εμπορικούς στόλους, τα πλοία  του οποίου κατέπλεαν σε όλα τα λιμάνια του γνωστού τότε κόσμου.</p>
          </td>
          
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Ο Ιωσήφ ήταν επίσης ένα σεβαστό μέλος του  Σανχεντρίν (Ανώτατο Εβραϊκό Δικαστικό Σώμα) και μέλος του νομοθετικού τμήματος  της Ρωμαϊκής συγκλήτου. Το σπίτι του ήταν ένα από τα &quot;παλάτια&quot;  της ιερής πόλης και είχε μία εξαιρετική εξοχική κατοικία στα προάστια της  Ιερουσαλήμ. Λίγο βορειότερα, στην Αριμαθαία, είχε ένα άλλο  μεγάλο κτήμα πάνω στον γνωστό δρόμο που ακολουθούσαν τα καραβάνια μεταξύ Ναζαρέτ και  Ιερουσαλήμ. Ήταν άνθρωπος διακεκριμένος και μεγάλου κύρους τόσο στην  Εβραϊκή όσο και στη Ρωμαϊκή ιεραρχία.</p>
          </div></td>
          <td width="35%" class="style7"><div align="center"><img src="images/21.jpg" width="350" height="262"></div></td>
        </tr>
        <tr>
          <td colspan="2" class="style7"><div align="justify"></div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="38%" class="style7"><div align="center"><img src="images/22.jpg" width="350" height="230"></div></td>
          <td width="62%" class="style7"><div align="justify">
              <p>Όταν πέθανε ο Ιωσήφ, ο πατέρας του Ιησού, αφήνοντάς  τον σε αρκετά μικρή ηλικία, ο Ιωσήφ της Αριμαθαίας διορίστηκε νόμιμος  επίτροπος της οικογένειας ως ο κοντινότερος συγγενής. Αυτό  εξηγεί και τη σχέση του Ιησού με τον θείο του από πολύ μικρή  ηλικία, και τη δυνατότητά του να ταξιδεύει μαζί του στα μακρινά ταξίδια του.</p>
          </div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Υπάρχουν πολλοί θρύλοι στην Αγγλία που λένε ότι  όταν ο Ιωσήφ ερχόταν στα νησιά να πάρει τον κασσίτερο, έφερνε συχνά μαζί του  τον νεαρό ανιψιό του, τον Ιησού. Πιο αραιά, τους συνόδευε η Μαρία, η μητέρα του  Ιησού, ιδιαίτερα όταν ο Ιησούς ήταν νεαρότερος. Όλα αυτά θα ήταν μια απλά  ενδιαφέρουσα λεπτομέρεια, μόνο που τώρα γνωρίζουμε απ' αυτό το βιβλίο ότι ο Ιησούς  ακολουθούσε τον Ιωσήφ σε όλες τις χώρες του γνωστού τότε  κόσμου, προσποιούμενος ότι ταξιδεύει για εμπορικούς σκοπούς.  Στην πραγματικότητα, πήγαινε να σπουδάσει κοντά στους διάφορους σοφούς  δασκάλους και να μελετήσει τα μυστήρια των αρχαίων διδασκαλιών. Αυτό ταιριάζει πολύ  καλά με τις ιστορίες του Ιησού και του Ιωσήφ ότι επισκέπτονταν την Αγγλία για να  μεταφέρουν τον πολύτιμο κασσίτερο.</p>
          </div></td>
          <td width="35%" class="style7"><div align="center"><img src="images/23.jpg" width="350" height="263"></div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/24.jpg" width="400" height="260"></div></td>
          <td width="65%" class="style7"><div align="justify">
              <p>Επί πολλούς αιώνες, η Βρετανία ήταν η μόνη χώρα  στον κόσμο όπου εξορυσσόταν και διυλιζόταν ο κασσίτερος και γι' αυτό ονομαζόταν <em>«Το Νησί τον </em><em>Κασσίτερου». </em>Ο κασσίτερος ήταν το βασικό  συστατικό στην κατασκευή του χαλκού. Έτσι, μπορούμε να υποστηρίξουμε  με ασφάλεια ότι η Εποχή του Χαλκού είχε τις απαρχές της στη Βρετανία.  Το εμπόριο κασσίτερου ήταν ήδη ανεπτυγμένο από το 1500 π.Χ.  και αποτελούσε τη βασική πηγή εφοδιασμού σε παγκόσμιο επίπεδο. Οι αρχικοί  κάτοικοι της Βρετανίας και μεταλλωρύχοι μόλυβδου και κασσίτερου ήταν οι Φοίνικες. </p>
          </div></td>
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Πολλοί αρχαίοι συγγραφείς αναφέρουν  ότι οι Φοίνικες εποίκησαν αρχικά την Κορνουάλη, λόγω του κασσίτερου, 4.000  χρόνια πριν από τη γέννηση του Χριστού. Είχαν το μονοπώλιο του  κασσίτερου και κρατούσαν με ευλάβεια μυστική την τοποθεσία των  ορυχείων. Αργότερα, όταν οι Ρωμαίοι προσπάθησαν ν' ακολουθήσουν τα πλοία  τους για να ανακαλύψουν την τοποθεσία αυτή, οι Φοίνικες βύθισαν  το σκάφος τους.</p>
          </div></td>
          <td width="35%" class="style7"><div align="center"><img src="images/25.jpg" width="248" height="211"></div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/26.jpg" width="344" height="254"></div></td>
          <td width="65%" class="style7"><div align="justify">
              <p>Οι Φοίνικες ήταν ένας μυστήριος λαός. Ήταν ψηλοί με κόκκινα  μαλλιά και γαλάζια μάτια - όχι Μεσογειακοί. Οι ερευνητές δυσκολεύτηκαν πολύ  να εντοπίσουν τις ρίζες τους, γιατί Φοίνικες σημαίνει  «κοκκινομάλληδες» κι έτσι αποκαλούσαν τους εαυτούς τους, πράγμα που  αποτελούσε κυριολεξία. Ήταν γνωστοί με διαφορετικές ονομασίες στα  διάφορα μέρη του κόσμου. Στα πρώτα Βιβλικά κείμενα αναφέρονται ως ο Λαός του  Ταρσίς. Υπάρχουν και κάποιοι που πιστεύουν ότι οι Φοίνικες ήταν οι κάτοικοι  της χαμένης ηπείρου της Ατλαντίδος! Ένα πάντως είναι σίγουρο :  με όποιο όνομα κι αν ήταν γνωστοί, ήταν συνδεδεμένοι με το  εμπόριο κασσίτερου της Βρετανίας.</p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Ένα άλλο μυστήριο είναι πώς είναι δυνατόν,  τέσσερις χιλιάδες χρόνια πριν από τη γέννηση του Χριστού, να  γνώριζαν ότι υπήρχε κασσίτερος στην Κορνουάλη. Πώς κατάφεραν να  ταξιδέψουν σε άγνωστες θάλασσες, να βρουν μια χώρα της οποίας την ύπαρξη αγνοούσαν,  και στη συνέχεια να σκάψουν για να βρουν ένα μέταλλο για το οποίο  επίσης δεν γνώριζαν τίποτα; Μετά, ανακάλυψαν, άραγε, ότι αν  αναμίξουν αυτό το νέο μέταλλο με χαλκό θα έφτιαχναν ορείχαλκο;  Πολλοί ερευνητές πιστεύουν ότι υπάρχουν αρκετά στοιχεία ώστε να υποστηρίξουν  τη θεωρία ότι πριν από το μεγάλο κύμα εποίκησης των Φοινίκων,  υπήρχε στη Βρετανία ένας ιδιαίτερα υψηλός πολιτισμός, με τεράστια πρακτική  γνώση της Επιστήμης, ο οποίος γνώριζε για τη μεταλλουργία περισσότερα απ' όσα  γνωρίζουμε ακόμα και σήμερα. <br>
              </p>
          </div></td>
          <td width="35%" class="style7"><div align="center"><img src="images/27.jpg" width="310" height="310"></div></td>
        </tr>
        <tr>
          <td colspan="2" class="style7"><div align="justify">
            <p>Έτσι, υποστηρίζουν την άποψη ότι  δεν ταξίδεψαν στη Βρετανία από την Ευρώπη, αλλά ήταν οι αρχικοί κάτοικοι της  Ατλαντίδος, κι ότι αυτό το κομμάτι της Βρετανίας είναι ένα  εναπομείναν τμήμα της χαμένης αυτής ηπείρου. Τα γεγονότα αυτά δεν  είναι ζωτικής σημασίας για την ιστορία του Ιησού και του Ιωσήφ της Αριμαθαίας, είναι  όμως ένα μυστήριο, ενδιαφέρον να εξερευνήσει κανείς.</p>
          </div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/28.jpg" width="350" height="236"></div></td>
          <td width="65%" class="style7"><div align="justify">
              <p>Το Γκλάστονμπερι, όπου διαδραματίζεται το  μεγαλύτερο μέρος της ιστορίας, ήταν επίσης το πολιτιστικό κέντρο των Δρυΐδων.  Ο Δρυϊδισμός ήταν οργανωμένος σε έθνος από το 1.800 π.Χ. Οι Ρωμαίοι  προσπάθησαν αργότερα να κάνουν τους ανθρώπους να πιστέψουν ότι  επρόκειτο για βαρβάρους που ζούσαν στα Βρετανικά Νησιά την εποχή εκείνη, και  άρχισαν να διαδίδουν συκοφαντικές φήμες ότι οι Δρυΐδες έκαναν ανθρωποθυσίες  στις θρησκευτικές τους τελετουργίες. </p>
          </div></td>
          
        </tr>
        <tr>
          <td colspan="2" class="style7"><div align="justify">
            <p>Και οι δύο αυτές θεωρίες αποδείχθηκαν  εσφαλμένες. Οι Ρωμαίοι θεωρούσαν τον οποιονδήποτε δεν ήταν Ρωμαίος  βάρβαρο. Η αλήθεια είναι ότι οι Δρυΐδες είχαν στην Αγγλία μεγάλες πόλεις, πολιτιστικά  κέντρα, βιβλιοθήκες, και σαράντα τεράστια πανεπιστήμια (στα οποία κατά  καιρούς φοιτούσαν μέχρι και 60.000 σπουδαστές), τα οποία δεν υστερούσαν σε τίποτα  απ' ο,τιδήποτε αντίστοιχο έχουμε σήμερα στον τομέα της μόρφωσης και της  εκπαίδευσης. Το Λονδίνο ιδρύθηκε 270 χρόνια πριν από τη Ρώμη,  το 1020 π.Χ.</p>
          </div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Τα πιστεύω των Δρυΐδων ήταν αξιοσημείωτα παρόμοια με  αυτά των Εβραίων, και πιστεύεται ότι οι δύο λαοί έχουν κοινή ρίζα.  Αναζητούσαν έναν Σωτήρα, έναν Μεσσία, και μάλιστα τον αποκαλούσαν  Γιέσου, που είναι η μοναδική καταγραμμένη ονομασία του. Αυτό μπορεί να  εξηγηθεί επειδή οι Δρυΐδες πιστεύεται ότι υπήρξαν ένας κλάδος των Εβραίων, που  εγκαταστάθηκαν στα Βρετανικά Νησιά κατά τους αρχαίους χρόνους.  Είναι φυσικό να συμπίπτουν σε κάποια από τα πιστεύω τους. Είχαν  μία σχολή μυστηρίων διαποτισμένη από την Καμπαλά (μεταξύ άλλων δίδασκαν  : φυσική φιλοσοφία, αστρονομία, αριθμητική, γεωμετρία, δίκαιο, ιατρική,  ποίηση και ρητορεία).</p>
          </div></td>
          <td width="35%" class="style7"><div align="center"><img src="images/29.jpg" width="250" height="316"></div></td>
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="39%" class="style7"><div align="center"><img src="images/30.jpg" width="350" height="248"></div></td>
          <td width="61%" valign="top" class="style7"><div align="justify">
              <p>Υπό φυσιολογικές συνθήκες, η φοίτηση διαρκούσε 20 χρόνια,  γνωρίζουμε όμως ότι ο Ιησούς δεν ήταν ένας φυσιολογικός σπουδαστής. Είχε  την ικανότητα να απορροφά πληροφορίες με απίστευτα ταχύ ρυθμό. Αυτό έγινε φανερό  και από τον λίγο χρόνο που έμεινε σπουδάζοντας με τους Εσσαίους. Μέχρι που  επέστρεψε στην Ιερουσαλήμ για να αρχίσει τη διδασκαλία του, είχε ήδη  διδαχθεί από όλους τους σοφούς δασκάλους σε όλες τις σχολές μυστηρίων του κόσμου.  Υπάρχουν πολλές άλλες ιστορίες και θρύλοι από πολλές χώρες που το επιβεβαιώνουν.  Έτσι, αυτό ήταν ένα κομμάτι που έλειπε από το παζλ, το γιατί έμεινε τόσο  πολύ καιρό στην Αγγλία.</p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Υπάρχουν και άλλα πολλά, πολύ περισσότερα στη  θαυμαστή ιστορία του Ιωσήφ της Αριμαθαίας, και τι πέτυχε μετά τον θάνατο του  Ιησού. Η ιστορία συνεχίζεται και τελειώνει ως εξής : Μετά τη Σταύρωση,  οι μαθητές και οι οπαδοί του Ιησού φοβόντουσαν για τις ζωές  τους. Οι Ρωμαίοι φοβούνταν ότι ακόμα κι αν είχαν απαλλαγεί από τον βασικό  υποκινητή (τον Ιησού), οι μαθητές του θα είχαν και πάλι τη δυνατότητα να  κινήσουν επαναστάσεις μέσω των δραματικά διαφορετικών διδασκαλιών τους. </p>
          </div></td>
          <td width="35%" class="style7"><div align="center"><img src="images/31.jpg" width="350" height="217"></div></td>
        </tr>
        <tr>
          <td colspan="2" class="style7"><div align="justify">
              <p>Πολλοί  οπαδοί συνελήφθησαν και θανατώθηκαν. Ο Ιωσήφ ήταν ο προστάτης μιας  μικρής ομάδας μαθητών κατά τα επικίνδυνα χρόνια μετά τη Σταύρωση,  ο επικεφαλής των παράνομων Χριστιανών στην Ιουδαία, και ο επίτροπος της  μητέρας του Χριστού, Μαρίας. Ο ίδιος ο Ιωσήφ ήταν πολύ πλούσιος και ισχυρός για να  τον σκοτώσουν φανερά, κι έτσι, επινοήθηκε μία μοναδική μέθοδος εξόντωσης  του ιδίου και των συντρόφων του. Επιβίβασαν τον ίδιο και την  ομάδα του σ' ένα ανοιχτό πλοίο, χωρίς ιστία, κουπιά ή πηδάλιο,  και το έριξαν ακυβέρνητο στη Μεσόγειο. Επρόκειτο για μία  σίγουρη θανατική καταδίκη, υπό φυσιολογικές συνθήκες, αλλά  τίποτα στην ιστορία του Ιησού δεν θεωρήθηκε ποτέ φυσιολογικό.<br>
              </p>
          </div></td>
        </tr>
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/32.jpg" width="300" height="450"></div></td>
          <td width="65%" class="style7"><div align="justify">
              <p>Διάφορες πηγές συμφωνούν ότι μεταξύ των απόβλητων αυτών  επιβατών του πλοίου ήταν : ο Ιωσήφ της Αριμαθαίας, η οικογένειά  του και κάποιοι υπηρέτες. Στον κατάλογο επίσης ήταν : οι  τρεις Μαρίες (η Μαρία, η μητέρα του Ιησού, η Μαρία Μαγδαληνή  και η άλλη Μαρία η γυναίκα του Κλεόπα), η Μάρθα, δύο υπηρέτριες : η Μαρκέλλα  και η μαύρη οικονόμος Σάρα, και δώδεκα μαθητές (μεταξύ τους  και ορισμένοι από τους βασικούς). Ακόμα, στο πλοίο ήταν ο  Λάζαρος, ο εξάδελφος του Ιησού τον οποίο ανέστησε από τους  νεκρούς, και ο Μαξιμίνος, ο τυφλός στον οποίο ο Ιησούς έδωσε πίσω το φως του.  Μερικά ακόμα ονόματα στον κατάλογο, ήταν : η Σαλώμη, η γυναίκα του Ζεβεδαίου  και μητέρα του Ιάκωβου και του Ιωάννη. Ο Ευτρόπιος, ο Τρόφιμος, ο Μάρσιαλ, ο  Κλιν, ο Σιδόνιος (Ρεστιτούτους) και ο Σατουρνίνος. Η Μαρκέλλα  ακολούθησε πιθανότατα λόγω της ιδιότητάς της ως τροφός των αδελφών από τη Βηθανία  και όχι ως μέλος της ιεραποστολής. Ο Ιωσήφ της Αριμαθαίας υπήρξε ο επίτροπος  της Μαρίας, μέχρι το θάνατό της. Καθώς η Μαρία τελούσε υπό την προστασία του,  δεν θα μπορούσε να την έχει αφήσει στην Ιερουσαλήμ, όπου διέτρεχε μέγιστο κίνδυνο.  Εκείνη τον ακολούθησε χωρίς ενδοιασμούς, παρ' όλο που το θαλάσσιο αυτό  ταξίδι ήταν σχεδιασμένο έτσι ώστε να σκοτωθούν όλοι τους.</p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Οι Ρωμαίοι σκέφτηκαν ότι επρόκειτο για έναν  μοναδικό τρόπο να ξεφορτωθούν τους ταραξίες, αφού δεν υπήρχε καμία περίπτωση  να επιζήσουν στην ανοιχτή θάλασσα πάνω σ' ένα ακυβέρνητο καράβι. Το πλοίο  τους όμως έπεσε πάνω σ' ένα ρεύμα και τους μετέφερε σώους στις ακτές της  Γαλλίας. Η τοποθεσία αυτή ονομάζεται σήμερα<em> </em><em>&quot;Saintes Maries de la Mer" </em>(Άγιες Μαρίες  της Θάλασσας). Εδώ, εγκαταστάθηκε ο Λάζαρος μαζί με μερικούς  από τους υπόλοιπους και ίδρυσαν τελικά την πρώτη εκκλησία της Γαλλίας  (ονομαζόταν, τότε, <em>"</em><em>Gaul").</em></p>
          </div></td>
          <td width="35%" class="style7"><div align="center"><img src="images/33.jpg" width="300" height="329"></div></td>
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/34.jpg" width="350" height="210"></div></td>
          <td width="65%" class="style7"><div align="justify">
              <p>Οι υπόλοιποι της ομάδας συνέχισαν (μ' ένα  πολύ πιο αξιόπιστο σκάφος) για τη Βρετανία. Οι φίλοι τους, οι  Δρυΐδες, βρίσκονταν εκεί, και ο Ιωσήφ είχε σχέσεις με τις άρχουσες  οικογένειες της Βρετανίας (η κόρη του Άννα είχε παντρευτεί τον  μικρότερο αδελφό του Βασιλιά). Επέστρεψαν, λοιπόν, στο Γκλάστονμπερι, όπου  είχαν ξαναβρεθεί πολλές φορές στο παρελθόν, και όπου ο Βασιλιάς της  Βρετανίας τούς παραχώρησε γη.</p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Εδώ, ο Ιωσήφ ίδρυσε την πρώτη Χριστιανική  Εκκλησία στον κόσμο, τρία χρόνια μετά τον θάνατο του Χριστού. Δεν ονομαζόταν  Χριστιανική, παρά εκατοντάδες χρόνια αργότερα, το 250 μ.Χ. Εκείνα τα πρώτα χρόνια η  θρησκεία ήταν γνωστή ως <em>«η Οδός», </em>και οι ίδιοι ήταν γνωστοί ως <em>«οι </em><em>Ακολουθούντες  την Οδό», </em>επειδή ο Ιησούς είχε πει <em>«Εγώ Ειμί η </em><em>Οδός». </em>Αναφέρονταν  στον Χριστό και την πνευματική του φιλοσοφία ως «<em>η Οδός».</em></p>
          </div></td>
          <td width="35%" class="style7"><div align="center"><img src="images/35.jpg" width="300" height="400"></div></td>
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/36.jpg" width="400" height="347"></div></td>
          <td width="65%" class="style7"><div align="justify">
              <p>Ο Ιωσήφ έστειλε τους μαθητές να διαδώσουν τη  διδασκαλία του Ιησού, και μέσω του Λάζαρου και άλλων μαθητών που είχαν εγκατασταθεί  στην ήπειρο, κατόρθωσαν να διαδώσουν τον Χριστιανισμό σε ολόκληρη τη  Βρετανία, τη Γαλλία και την Ισπανία. Οι μαθητές ήταν πάντα δώδεκα, και όποτε  κάποιος πέθαινε, κάποιος άλλος έπαιρνε τη θέση του ώστε να διατηρείται ο αριθμός  δώδεκα συνεχώς. Ο Ιωσήφ έζησε 50 χρόνια μετά τη Σταύρωση, και η συνεισφορά του  στον Ιησού ονομάστηκε «ο <em>Χρυσούς Αιών του Χριστιανισμού».</em></p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Η Μαρία έζησε μέχρι το θάνατό της στο Γκλάστονμπερι,  και τάφηκε εκεί που ήταν η αρχαία εκκλησία. Όταν πέθανε ο Ιωσήφ ετάφη επίσης  εκεί, και τελικά, το ίδιο συνέβη με όλους τους μαθητές. Το επιτύμβιο στον τάφο του  Ιωσήφ λέει : <em>«Ήρθα στους Βρετανούς αφού έθαψα τον </em><em>Χριστό.  Δίδαξα. Αναπαύομαι.» </em>Το ιερό αυτό κομμάτι γης αποκαλείται «το αγιότερο μέρος στη Γη». Ο  Ιωάννης ήταν ο τελευταίος απόστολος που πέθανε και τάφηκε εδώ.  Έζησε μέχρι τα 101 του.</p>
          </div></td>
          <td width="35%" class="style7"><div align="center"><img src="images/37.jpg" width="251" height="395"></div></td>
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/38.jpg" width="350" height="175"></div></td>
          <td width="65%" class="style7"><div align="justify">
              <p>Οι απόγονοί τους ίδρυσαν την πρώτη εκκλησία στη Ρώμη, εκατοντάδες  χρόνια πριν υπάρξει καν το Βατικανό. Κάτι άλλο που αξίζει να  σημειωθεί : όλη η βασιλική γραμμή των Βρετανών βασιλέων και βασιλισσών, μέχρι  τη σημερινή Βασίλισσα Ελισάβετ II,  κατάγονται άμεσα από τον Ιωσήφ της Αριμαθαίας. Έτσι, είναι όλοι τους  συνδεδεμένοι με τον Ιησού, με μια μακρά, αδιάσπαστη γενεαλογική γραμμή.</p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Η ιστορία περιέχει κι άλλα ενδιαφέροντα στοιχεία.  Κατά την ιστορική εκείνη περίοδο, η Βρετανία ήταν η μόνη ελεύθερη χώρα στον  κόσμο. Οι Ρωμαίοι δεν κατέκτησαν ποτέ τη Βρετανία. Το 120 μ.Χ.  η Βρετανία προσαρτήθηκε (με συνθήκη, όχι κατάκτηση). Υπήρξαν  πολλοί αιματηροί πόλεμοι καθώς η Ρώμη προσπαθούσε ανεπιτυχώς  να καταλάβει τη γενέτειρα του Χριστιανισμού, και πολλές ψευδείς ιστορίες  διαδόθηκαν όταν τελικά η Ρώμη προσηλυτίστηκε τριακόσια χρόνια αργότερα. Προσπάθησαν  να καταρρίψουν την αλήθεια ότι η Βρετανία υπήρξε η πρώτη χώρα που  δέχθηκε τις διδασκαλίες του Χριστού. Πολλά χρόνια αργότερα,  στα 1400 διεξήχθη μία μεγάλη συζήτηση με το Βατικανό ως προς το ποια ήταν  η αρχαιότερη εκκλησία στον κόσμο ή η πρώτη εκκλησία. Ήταν η Αγγλία, η Γαλλία ή η Ισπανία; Όλες τους ιδρύθηκαν την ίδια περίπου περίοδο, μέσα  σε τρία χρόνια μετά τη Σταύρωση του  Χριστού. Συμφωνήθηκε τελικά, και καταγράφηκε  στα επίσημα αρχεία του Βατικανού, ότι η εκκλησία στο Γκλάστονμπερι ήταν η πρώτη  εκκλησία.</p>
          </div></td>
          <td width="35%" class="style7"><div align="center"><img src="images/39.jpg" width="260" height="353"></div></td>
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
        <td width="35%" class="style7"><div align="center"><img src="images/40.jpg" width="250" height="323"></div></td>
          <td width="65%" class="style7"><div align="justify">
              <p>Προσπάθησαν να αγνοήσουν όλο το καταπληκτικό  έργο που έκανε ο Ιωσήφ της Αριμαθαίας και οι απόστολοι στη διάδοση των  διδασκαλιών, με τον τρόπο που το ήθελε ο Ιησούς, αμέσως μετά το θάνατο  του. Η ιστορία των επιτευγμάτων του Ιωσήφ της Αριμαθαίας θεωρήθηκε  τόσο σημαντική, που αμέσως μόλις ανακαλύφθηκε η τυπογραφία, τότε που τα βιβλία  ήταν τόσο σπάνια, από τα πρώτα που τυπώθηκαν ήταν η ιστορία της ζωής του (1516 και  1520).</p>
          </div></td>
          
        </tr>
        
      </table>
      <table width="100%"  border="0" cellspacing="0" cellpadding="4" class="style1">
        <tr>
          <td width="65%" class="style7"><div align="justify">
              <p>Θα πρέπει να θυμόμαστε και να τιμάμε τον Ιωσήφ επειδή ακολούθησε  το παράδειγμα του Ιησού χτίζοντας την πρώτη Χριστιανική εκκλησία στον  κόσμο. Εκατοντάδες χρόνια πριν ο υπόλοιπος κόσμος ακολουθήσει,  ο Ιωσήφ και η ομάδα του, των 12 μαθητών, καθιέρωσαν τις απαρχές του  Χριστιανισμού. Σήμερα, ελάχιστοι άνθρωποι γνωρίζουν αυτή τη θαυμαστή  ιστορία' δέχονται τη Ρωμαιοκαθολική άποψη για την προέλευση του Χριστιανισμού. Αν επιθυμείτε  να διαβάσετε ολόκληρη την ιστορία, βασισμένη  σε γερά ιστορικά ντοκουμέντα, συνιστώ να διαβάσετε <em>«Το Δράμα των Χαμένων Μαθητών», </em>το οποίο θα κάνει πολλά μάτια ν' ανοίξουν στην αλήθεια.</p>
          </div></td>
          <td width="35%" class="style7"><div align="center"><img src="images/41.jpg" width="350" height="263"></div></td>
        </tr>
        <tr>
          <td colspan="2" class="style7"><div align="justify">
              <table width="350" border="0" align="center" cellpadding="4" cellspacing="0">
                <tr>
                  <td width="50%"><div align="center"><a href="p1.htm">Previous</a></div></td>
                  <td width="50%"><div align="right" class="style10">
                      <div align="center"><a href="index.htm" class="style10">Home</a><br>
                      </div>
                  </div></td>
                  <td width="50%"><div align="center"><a href="../../home.htm"><em>Main menu</em></a></div></td>
                </tr>
              </table>
              </div></td>
        </tr>
      </table></td>
    <td class="style7">&nbsp;</td>
  </tr>
  <tr bgcolor="#CC0000">
    <td class="style7">&nbsp;</td>
    <td class="style7">&nbsp;</td>
    <td class="style7">&nbsp;</td>
  </tr>
</table>
</body>
</html>

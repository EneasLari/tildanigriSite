<html>
<head>
<title>Michael Newton: Το Ταξίδι των Ψυχών - Εισαγωγή - ΤΟ ΕΝ</title>
<link rel="shortcut icon" href="../logo.png">
<meta http-equiv="Content-Type" content="text/html; charset=iso-8859-7">
<link href="styles.css" rel="stylesheet" type="text/css">
<style type="text/css">
#apDiv3 {
		position:absolute;
		z-index:4;
		left: 230px;
		top: 10px;	
}
</style>
<!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>

<body>
<div id="apDiv3">
	<table align="left"><tr><td><a href="../nights.html"><img src="../splash1.png"/></a></td></tr></table>
	</div>
<table width="780"  border="0" align="center" cellpadding="0" cellspacing="0" bgcolor="#FFFFFF" class="style1" id="zzz">
  <tr bgcolor="#000066">
    <td bgcolor="#7996B1">&nbsp;</td>
    <td bgcolor="#7996B1">&nbsp;</td>
    <td bgcolor="#7996B1">&nbsp;</td>
  </tr>
  <tr>
    <td>&nbsp;</td>
    <td><p align="center" class="style8"><br>
        <strong>Εισαγωγή</strong> </p>
      <table width="100%"  border="0" cellpadding="4" cellspacing="0" class="style1">
        <tr>
          <td width="27%"><div align="center"><img src="images/C1/Reincarnation%20Dove.jpg" width="199" height="264"></div></td>
          <td width="73%" valign="top"><p align="justify" class="style1">Φοβάστε το θάνατο; Αναρωτιέστε τι πρόκειται να σας συμβεί όταν πεθάνετε; Είναι, άραγε, πιθανόν να έχετε ένα πνεύμα, το οποίο ήρθε από κάπου αλλού και θα επιστρέψει εκεί όταν πεθάνει το σώμα σας ή, μήπως, αυτοί είναι ευσεβείς πόθοι, απόρροια του φόβου σας; </p>
          <p align="justify" class="style1">Είναι παράδοξο ότι, απ' όλα τα πλάσματα της Γης, μόνο οι άνθρωποι πρέπει να απωθήσουν το φόβο του θανάτου για να μπορέσουν να ζήσουν μια φυσιολογική ζωή. Παρ' όλα αυτά, το βιολογικό μας ένστικτο δεν μας αφήνει ποτέ να ξεχάσουμε αυτόν τον έσχατο για την ύπαρξή μας κίνδυνο. Το φάσμα του θανάτου αναδύεται στη συνειδητότητά μας, καθώς μεγαλώνουμε. Ακόμα και οι θρησκευόμενοι άνθρωποι φοβούνται πως ο θάνατος είναι το τέλος της ατομικής υπόστασης. Ο μεγαλύτερος τρόμος μας, όσον αφορά το θάνατο, γεννά σκέψεις για την ανυπαρξία που αυτός συνεπάγεται, η οποία θα θέσει τέρμα σε όλους τους οικογενειακούς και φιλικούς μας δεσμούς. Το γεγονός του θανάτου κάνει να φαίνονται μάταιοι όλοι οι στόχοι της γήινης ζωής μας. </p></td>
        </tr>
        <tr>
          <td colspan="2"><div align="center"></div></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td width="70%" valign="top"><div align="justify" class="style1">Αν ο θάνατος ήταν το τέλος των πάντων για ό,τι μας αφορά, τότε πράγματι η ζωή δεν θα είχε νόημα. Παρ' όλα αυτά, μία δύναμη μέσα μας καθιστά εμάς τους ανθρώπους ικανούς να συλλαμβάνουμε την ιδέα ενός μετέπειτα, να διαισθανόμαστε μία σύνδεση με μία ανώτερη δύναμη, κι ακόμα με μία αιώνια ψυχή. Αν, όντως, έχουμε ψυχή, τότε πού πηγαίνει μετά το θάνατο; Υπάρχει, πράγματι, ένα είδος παραδείσου γεμάτου νοήμονα πνεύματα έξω από το φυσικό μας σύμπαν; Πώς να είναι αυτός; Τι κάνουμε όταν πηγαίνουμε εκεί; Υπάρχει κάποιο υπέρτατο ον υπεύθυνο γι' αυτόν τον παράδεισο; Τα ερωτήματα αυτά είναι τόσο παλιά όσο και η ίδια η ανθρωπότητα κι εξακολουθούν να παραμένουν ένα μυστήριο για τους περισσότερους από μας. </div></td>
          <td width="30%" class="style1"><div align="center"><strong><img src="images/C3/man%20with%20butterfly%20wings.jpg" width="175" height="225"><br>
          </strong></div></td>
        </tr>
        <tr>
          <td colspan="2"><div align="right"></div></td>
        </tr>
      </table>            <table width="100%"  border="0" cellspacing="0" cellpadding="4">
        <tr>
          <td width="28%"><div align="center"><strong><img src="images/C2/man%20with%20key%20considering%20many%20locked%20doors.jpg" width="169" height="237"><br>
          </strong></div></td>
          <td width="72%" valign="top" class="style1"><div align="justify">Οι αληθινές απαντήσεις στο μυστήριο της μετά θάνατον ζωής για τους περισσότερους ανθρώπους παραμένουν κλειδωμένες πίσω από μία πνευματική πόρτα. Αυτό συμβαίνει επειδή έχουμε μία εγγενή λήθη για την ταυτότητα της ψυχής μας, η οποία, σε συνειδητό επίπεδο, βοηθά στη συγχώνευση της ψυχής με τον ανθρώπινο εγκέφαλο. Τα τελευταία χρόνια, ο κόσμος έχει ακούσει ανθρώπους, που πέθαναν προσωρινά και στη συνέχεια επέστρεψαν στη ζωή, να λένε ότι είδαν ένα μακρύ τούνελ, έντονα φώτα και ότι είχαν σύντομες συναντήσεις με φιλικά πνεύματα. Όμως, καμία από αυτές τις αναφορές, που έχουν καταγραφεί σε πλήθος βιβλίων για τη μετενσάρκωση, δεν μας προσέφερε ποτέ κάτι παραπάνω από μία φευγαλέα ματιά σε όλα όσα μπορεί να μάθει κανείς για τη μετά θάνατον ζωή. </div></td>
        </tr>
        <tr>
          <td colspan="2">&nbsp;</td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td width="60%" valign="top"><div align="justify"><span class="style1">Το βιβλίο αυτό είναι ένα προσωπικό ημερολόγιο για τον πνευματικό κόσμο. Περιέχει μία σειρά από μαρτυρίες υπαρκτών προσώπων, που αποκαλύπτουν με σαφείς λεπτομέρειες τι μας συμβαίνει όταν η ζωή στη Γη έχει τελειώσει. 
          Θα μεταφερθείτε πέρα από το πνευματικό τούνελ και θα εισέλθετε στον πνευματικό κόσμο για να μάθετε τι διαδραματίζεται εκεί για τις ψυχές, πριν επιστρέψουν τελικά στη Γη, σε μία άλλη ζωή. </span></div></td>
          <td width="40%"><div align="center"><img src="images/C2/man%20standing%20on%20calendar.jpg" width="134" height="189"></div></td>
        </tr>
        <tr>
          <td colspan="2"><div align="right"><span class="style1"></span></div></td>
        </tr>
      </table>
      <table width="100%"  border="0" cellspacing="0" cellpadding="4">
        <tr>
          <td><div align="center"><img src="images/C2/journalist.jpg" width="250" height="191"></div></td>
          <td><div align="justify"><span class="style1"><a name="la_no_7"></a>Είμαι από τη φύση μου σκεπτικιστής, αν και αυτό δεν φαίνεται από το περιεχόμενο αυτού του βιβλίου. Ως σύμβουλος και υπνοθεραπευτής, ειδικεύομαι στην εξομάλυνση της συμπεριφοράς για τη θεραπεία ψυχικών διαταραχών. Ένα μεγάλο μέρος της εργασίας μου περιλαμβάνει τη βραχυπρόθεσμη γνωστική ανασυγκρότηση ασθενών, τους οποίους βοηθώ να συνδέσουν τις σκέψεις με τα συναισθήματά τους, ώστε να οδηγηθούν σε μία υγιή συμπεριφορά. Μαζί φωτίζουμε το νόημα, τη λειτουργία και τις συνέπειες των πεποιθήσεών τους, γιατί δέχομαι ως προϋπόθεση ότι κανένα ψυχικό πρόβλημα δεν παράγεται από την υποβολή εντυπώσεων, αλλά έχει υπαρκτά αίτια. </span></div></td>
        </tr>
      </table>      
      <br>
      <table width="100%"  border="0" cellspacing="0" cellpadding="4">
        <tr>
          <td class="style1"><div align="justify">Στις αρχές της σταδιοδρομίας μου, αντιστεκόμουν στο αίτημα των ανθρώπων για τη διερεύνηση προηγούμενων ζωών, εξ αιτίας του προσανατολισμού μου στις παραδοσιακές μεθόδους. Ενώ χρησιμοποιούσα την ύπνωση καθώς και άλλες τεχνικές αναδρομής σε μικρότερες ηλικίες των ασθενών μου, ώστε να προσδιορίσω την προέλευση των επώδυνων αναμνήσεων και των τραυμάτων της παιδικής ηλικίας, πίστευα ότι οποιαδήποτε απόπειρα από μέρους μου να προσεγγίσω μία προηγούμενη ζωή θα ήταν ανορθόδοξη και αντι-επιστημονική. </div></td>
          <td><div align="center"><img src="images/C1/key_to_head.jpg" width="295" height="226"></div></td>
        </tr>
        <tr>
          <td colspan="2" class="style1"><div align="justify">Η μετενσάρκωση και η μεταφυσική με ενδιέφεραν μόνο από διανοητική περιέργεια, έως ότου βοήθησα ένα νέο άντρα να διαχειριστεί τον πόνο του. Ο άνθρωπος αυτός παραπονιόταν για έναν εκ γενετής χρόνιο πόνο στη δεξιά πλευρά του σώματός του. Ένα από τα εργαλεία της υπνοθεραπείας στη διαχείριση του πόνου είναι και το να καθοδηγείς τον άνθρωπο να επιδεινώνει ο ίδιος τον πόνο του, έτσι ώστε να μαθαίνει από μόνος του και να τον μειώνει, και μ' αυτό τον τρόπο να αποκτά έλεγχο πάνω του.</div></td>
        </tr>
      </table>
      <table width="100%"  border="0" cellspacing="0" cellpadding="4">
        <tr>
          <td><img src="images/C1/Computer-Doctor.jpg" width="313" height="262"></td>
          <td class="style1"><div align="justify">Σε μία από τις συνεδρίες μας, που αφορούσε την επιδείνωση του πόνου, ο άντρας αυτός χρησιμοποίησε τον οραματισμό ότι τον μαχαιρώνουν για να αναβιώσει την οδύνη του. Αναζητώντας την προέλευση της εικόνας αυτής, ανακάλυψα τελικά μία προηγούμενη ζωή του, στην οποία ήταν στρατιώτης κατά τον Α΄ Παγκόσμιο Πόλεμο και είχε σκοτωθεί με ξιφολόγχη στη Γαλλία. Μέσα απ' αυτή τη διαδικασία κατορθώσαμε, τελικά, να εξαλείψουμε εντελώς τον πόνο. Με την ενθάρρυνση των ασθενών μου, άρχισα να πειραματίζομαι με ορισμένους απ' αυτούς, μεταφέροντάς τους πίσω στο χρόνο, πριν από την τελευταία γέννησή τους στη Γη. </div></td>
        </tr>
        <tr>
          <td colspan="2" class="style1"><div align="justify">Αρχικά, με απασχολούσε η σκέψη μήπως η ολοκληρωτική απορρόφηση του ανθρώπου από τις τρέχουσες ανάγκες του, τις πεποιθήσεις και τους φόβους του, τού δημιουργούσε μνήμες-αποκυήματα της φαντασίας του. Ωστόσο, σύντομα, συνειδητοποίησα ότι οι εσώτερες μνήμες μας μάς προσφέρουν μία σειρά από προηγούμενες εμπειρίες, που είναι παραπάνω από αληθινές και αλληλο-συνδεδεμένες ώστε να τις αγνοήσει κανείς. Τελικά, εκτίμησα ότι είναι πολύ σημαντικό για τη θεραπεία να συνδέσουμε τα σώματα και τα γεγονότα των προηγούμενων ζωών μας με το ποιοι είμαστε σήμερα. </div></td>
        </tr>
      </table>
      <table width="100%"  border="0" cellspacing="0" cellpadding="4">
        <tr>
          <td><img src="images/C2/open%20minded%20doctor.jpg" width="250" height="338"></td>
          <td><p align="justify" class="style1">Στη συνέχεια βρέθηκα μπροστά από μία τεράστιας σημασίας ανακάλυψη. Ανακάλυψα ότι ήταν δυνατόν να ερευνήσω τον πνευματικό κόσμο μέσα από τη νοητική όραση κάποιου ανθρώπου σε κατάσταση ύπνωσης, ο οποίος μπορούσε να μου αναμεταδίδει πληροφορίες για τη ζωή <em>ανάμεσα </em> στις γήινες ζωές.<br>
          Το περιστατικό, που μου άνοιξε την πόρτα του πνευματικού κόσμου, ήταν μία μεσήλικη γυναίκα, ιδιαίτερα προσληπτική στην ύπνωση. Μου μιλούσε για το αίσθημα της μοναξιάς και της απομόνωσης που ένιωθε, σ' εκείνο το ευαίσθητο στάδιο όπου κάποιος ολοκληρώνει την αναδρομή τής πιο πρόσφατης προηγούμενης ζωής του. Η ασυνήθιστη αυτή γυναίκα πέρασε σχεδόν από μόνη της στην ύψιστη κατάσταση της τροποποιημένης συνείδησης. Χωρίς να συνειδητοποιήσω ότι είχα εισαγάγει μία υπερβολικά σύντομη εντολή γι' αυτό το πέρασμά της, της πρότεινα να μεταφερθεί στην πηγή της απώλειας της συντροφικότητας. Την ίδια στιγμή, χρησιμοποίησα ακούσια μία από τις λέξεις-κλειδιά, που διεγείρουν την πνευματική μνήμη. Τη ρώτησα, επίσης, αν είχε κάποια συγκεκριμένη <em>ομάδα </em>φίλων, οι οποίοι της είχαν λείψει. </p>          </td>
        </tr>
        <tr>
          <td colspan="2"><div align="left"><span class="style1"></span></div></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td width="66%"><div align="justify">
            <p class="style1">Ξαφνικά, η γυναίκα άρχισε να κλαίει. Όταν την καθοδήγησα να μου πει τι είχε συμβεί, ξέσπασε: «Μου λείπουν κάποιοι φίλοι απ' την ομάδα μου και γι' αυτό νιώθω τόση μοναξιά στη Γη». Μπερδεύτηκα και τη ρώτησα περισσότερα για το πού βρισκόταν, εκείνη τη συγκεκριμένη στιγμή, η ομάδα αυτή των φίλων. «Εδώ, στη μόνιμη κατοικία μου», απάντησε απλά, «και τους βλέπω όλους τώρα! </p>
            <p class="style1">Αφού τελείωσα τη συνεδρία με τη γυναίκα αυτή και άκουσα ξανά τη μαγνητοφωνημένη συνομιλία μας, κατάλαβα ότι το να βρεθεί κανείς στον πνευματικό κόσμο δεν αποτελεί παρά μία επέκταση της αναδρομής σε προηγούμενες ζωές. Υπάρχουν πολλά βιβλία σχετικά με τις προηγούμενες ζωές, αλλά δεν μπορούσα να βρω κανένα που να αναφέρεται στη ζωή μας ως ψυχές, ή στο πώς μπορούμε να αποκτήσουμε σωστή πρόσβαση στις πνευματικές μνήμες των ανθρώπων. </p>
          </div></td>
          <td width="34%"><div align="center"><img src="images/C2/figures%20on%20leaves.jpg"></div></td>
        </tr>
        <tr>
          <td colspan="2"><div align="justify"><span class="style1">Αποφάσισα να κάνω μόνος μου την έρευνα αυτή και με την πρακτική εμπειρία αναπτύχθηκε η ικανότητά μου να εισέρχομαι στον πνευματικό κόσμο μέσω των πελατών μου. Έμαθα, επίσης, ότι το να βρίσκουν οι άνθρωποι τη θέση τους στον πνευματικό κόσμο είχε πολύ μεγαλύτερο νόημα γι' αυτούς από το να αφηγηθούν τις προηγούμενες ζωές τους στη Γη. </span></div></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><img src="images/C1/imagined%20insight.jpg" width="250" height="246"></td>
          <td><p align="justify" class="style1"><a name="la_no_1"></a>Πώς είναι δυνατόν να φτάσει κανείς στην ψυχή μέσω της ύπνωσης; Φανταστείτε ότι ο νους αποτελείται από τρεις ομόκεντρους κύκλους, ο ένας μέσα στον άλλον, όπου ο καθένας είναι μεγαλύτερος από τον προηγούμενό του και χωρίζονται από στρώματα αλληλο-συνδεόμενης συνειδησιακής νοητικής ύλης. Το πρώτο εξωτερικό στρώμα αντιπροσωπεύει τον συνειδητό νου, ο οποίος είναι η πηγή της κρίσης και της αναλυτικής λογικής σκέψης μας. Το δεύτερο στρώμα είναι το υποσυνείδητο, όπου μεταφερόμαστε αρχικά στην ύπνωση ώστε να αγγίξουμε την περιοχή, στην οποία είναι αποθηκευμένες όλες οι αναμνήσεις από ο,τιδήποτε μάς έχει συμβεί στην παρούσα και στις προηγούμενες ζωές μας. Το τρίτο, ο εσώτατος πυρήνας, είναι αυτό που σήμερα αποκαλούμε υπερσυνείδητο νου. Το επίπεδο αυτό αποκαλύπτει το ύψιστο κέντρο του Εαυτού, εκεί όπου είμαστε μία έκφραση μιας ανώτερης δύναμης. </p>          </td>
        </tr>
        <tr>
          <td colspan="2"><div align="justify"><span class="style1">Το υπερσυνείδητο στεγάζει την αληθινή μας ταυτότητα, επαυξημένο από το υποσυνείδητο, το οποίο περιέχει τις μνήμες των πολλών διαφορετικών «εγώ», που υιοθετήσαμε στις προηγούμενες ζωές μας, μέσα σε ανθρώπινα σώματα. Το υπερσυνείδητο μπορεί να μην αποτελεί καν ένα επίπεδο, αλλά να είναι ο ίδιος ο εαυτός. Ο υπερσυνείδητος νους αντιπροσωπεύει το ύψιστο κέντρο της σοφίας και της αντίληψης, και όλες μου οι πληροφορίες για τη μετά θάνατον ζωή προέρχονται απ' αυτή την πηγή της νοήμονος ενέργειας. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><p align="justify" class="style1">Πόσο έγκυρη είναι η χρήση της ύπνωσης για την αποκάλυψη της αλήθειας; Στην ύπνωση οι άνθρωποι ούτε ονειρεύονται ούτε έχουν παραισθήσεις. Δεν ονειρευόμαστε σε χρονικές αλληλουχίες ούτε έχουμε παραισθήσεις σε μία άμεση κατάσταση ύπνωσης. Όταν εισάγω τους ανθρώπους σε ύπνωση, τα εγκεφαλικά τους κύματα επιβραδύνονται και από τα κύματα Βήτα, στα οποία βρίσκεται ο άνθρωπος όταν είναι σε εγρήγορση, συνεχίζουν να αλλάζουν τη δόνησή τους, περνώντας από το διαλογιστικό επίπεδο Άλφα σε διάφορα άλλα επίπεδα, φτάνοντας τελικά στο φάσμα Θήτα. Τα κύματα Θήτα είναι ύπνωση - όχι ύπνος. Όταν κοιμόμαστε, φτάνουμε μέχρι την τελική κατάσταση Δέλτα, όπου τα μηνύματα προβάλλονται από το υποσυνείδητο στον εγκέφαλο και φτάνουν σε μας μέσω των ονείρων μας. Στην κατάσταση Θήτα, όμως, ο συνειδητός νους δεν είναι ασυνείδητος, κι έτσι μπορούμε να στείλουμε και να δεχθούμε μηνύματα με ανοιχτά όλα τα κανάλια της μνήμης. </p>          </td>
          <td><img src="images/C2/people%20accessing%20man%27s%20mind.jpg" width="224" height="287"></td>
        </tr>
        <tr>
          <td colspan="2"><div align="justify"><span class="style1">Οι άνθρωποι, οι οποίοι βρίσκονται σε ύπνωση, μεταφέρουν κατά γράμμα τις εικόνες που βλέπουν και τους διαλόγους που ακούνε στο ασυνείδητό τους, ως κυριολεκτικές παρατηρήσεις. Απαντώντας σε ερωτήσεις, οι άνθρωποι δεν μπορούν να πουν ψέματα, μπορούν, όμως, να παρερμηνεύσουν κάτι που είδαν στο ασυνείδητό τους, ακριβώς όπως μας συμβαίνει και στη συνειδητή κατάσταση. Στην ύπνωση, οι άνθρωποι έχουν πρόβλημα να αναφερθούν ή να περιγράψουν ο,τιδήποτε δεν πιστεύουν ότι είναι αληθινό. </span></div></td>
        </tr>
        <tr>
          <td colspan="2"><div align="right"><span class="style1"></span></div></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><div align="center"><img src="images/C2/puzzle%20piece%20head.jpg" width="250" height="188"></div></td>
          <td><div align="justify"><span class="style1">Μερικοί επικριτές αυτής της μεθόδου, πιστεύουν ότι ένας άνθρωπος σε ύπνωση ενδέχεται να κατασκευάσει αναμνήσεις και να δώσει προκατειλημμένες απαντήσεις, που να ανταποκρίνονται στο όποιο θεωρητικό πλαίσιο προτείνει ο υπνωτιστής. Βρίσκω αυτή τη γενίκευση εσφαλμένη. Στη δουλειά μου αντιμετωπίζω την κάθε περίπτωση σαν να ακούω την πληροφορία που μου δίνει για πρώτη φορά. Αν κάποιος μπορούσε, με κάποιο τρόπο, να υπερβεί τη διαδικασία της ύπνωσης και να κατασκευάσει μία ηθελημένη φαντασία σχετικά με τον πνευματικό κόσμο ή να κάνει ελεύθερους συνειρμούς ιδεών, βάσει των όσων ήδη πρεσβεύει για το μετέπειτα, πολύ γρήγορα οι απαντήσεις του θα γίνονταν ασυνεπείς και ανακόλουθες ως προς τις υπόλοιπες μαρτυρίες που έχω συγκεντρώσει. </span></div></td>
        </tr>
        <tr>
          <td colspan="2"><div align="justify"><span class="style1">Έμαθα από νωρίς στη δουλειά μου την αξία της προσεκτικής διασταύρωσης και δεν έχω βρει κανένα στοιχείο, μέχρι σήμερα, που να πιστοποιεί ότι κάποιος υποκρίνεται ψευδείς πνευματικές εμπειρίες για να με ικανοποιήσει. Αντίθετα, μάλιστα, οι άνθρωποι σε ύπνωση δεν διστάζουν να με διορθώνουν, όταν παρερμηνεύω τις δηλώσεις τους. Καθώς το αρχείο μου μεγάλωνε από τις μαρτυρίες, που είχα συγκεντρώσει, έμαθα, μετά από πολλές δοκιμές και λάθη, να διατυπώνω ερωτήσεις για τον πνευματικό κόσμο με μια σωστή σειρά. Στην υπερσυνείδητη κατάσταση, οι άνθρωποι δεν είναι ιδιαίτερα πρόθυμοι να δίνουν από μόνοι τους πληροφορίες σχετικά με το συνολικό σχέδιο της ζωής της ψυχής στον πνευματικό κόσμο. Χρειάζεται να έχουμε τα σωστά κλειδιά για να ανοίξουμε τις πόρτες στις οποίες αντιστοιχούν. Τελικά, έφτασα στο σημείο να τελειοποιήσω μία αξιόπιστη μέθοδο πρόσβασης στη μνήμη διαφορετικών τμημάτων του πνευματικού κόσμου, γνωρίζοντας ποια πόρτα ν' ανοίξω τη σωστή στιγμή, στη διάρκεια μιας συνεδρίας. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><p align="justify" class="style1">Όσο αποκτούσα αυτοπεποίθηση, με την πάροδο των συνεδριών, όλο και περισσότεροι άνθρωποι ένιωθαν ότι αντιμετώπιζα άνετα το θέμα της μετά θάνατον ζωής κι ότι θα μπορούσαν να μου μιλήσουν γι' αυτό. Οι περιπτώσεις των πελατών μου περιλαμβάνουν άντρες και γυναίκες από τους οποίους άλλοι είναι βαθιά θρησκευόμενοι και άλλοι δεν έχουν καμία και κανενός είδους πνευματική πεποίθηση. Οι περισσότεροι άνθρωποι βρισκόμαστε κάπου στη μέση, έχοντας ως αποσκευή μία ανάμικτη προσωπική φιλοσοφία για τη ζωή. Το πιο συναρπαστικό πράγμα που ανακάλυψα, όσο προχωρούσα την έρευνά μου, ήταν ότι από τη στιγμή που οι άνθρωποι έφταναν στην αναδρομή τους στην κατάσταση ύπαρξης της ψυχής τους, εμφάνιζαν όλοι τους μία αξιοσημείωτη συνέπεια στις απαντήσεις τις οποίες έδιναν στις ερωτήσεις τις σχετικές με τον πνευματικό κόσμο. Ακόμα, όταν οι άνθρωποι συζητούν τις ζωές τους ως ψυχές, χρησιμοποιούν τις ίδιες λέξεις και παραστατικές περιγραφές της καθομιλουμένης μας γλώσσας. </p>          </td>
          <td><div align="center"><img src="images/C2/group%20vision.jpg" width="231" height="312"></div></td>
        </tr>
        <tr>
          <td colspan="2"><div align="justify"><span class="style1">Εν τούτοις, η ομοιογένεια των εμπειριών τόσο πολλών πελατών δεν με απέτρεψε από το να προσπαθώ συνεχώς να ταυτοποιώ τις δηλώσεις των πελατών μου με τα επιβεβαιωτικά στοιχεία των συγκεκριμένων λειτουργικών δραστηριοτήτων των ψυχών. Υπήρξαν κάποιες διαφορές στις περιγραφές ανάμεσα στις περιπτώσεις μου&#903; αυτό, όμως, οφειλόταν περισσότερο στο επίπεδο εξέλιξης της κάθε ψυχής και λιγότερο στη διαφορετική οπτική της για τον πνευματικό κόσμο. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><div align="center"><img src="images/C1/GrowGroups.jpg" width="289" height="167"></div></td>
          <td><div align="justify"><span class="style1">Η έρευνα ήταν βασανιστικά αργή, αλλά, καθώς διαμορφωνόταν το σώμα των περιπτώσεών μου, απέκτησα τελικά μία εικόνα για το πώς λειτουργεί ο αιώνιος κόσμος όπου ζουν οι ψυχές μας. Διαπίστωσα ότι οι σκέψεις για τον πνευματικό κόσμο, που κάνουν οι ψυχές των ανθρώπων οι οποίες ζουν στη Γη, εμπεριέχουν συμπαντικές αλήθειες. Οι αντιλήψεις αυτές τόσο πολλών και διαφορετικών ανθρώπων ήταν που με έπεισαν ότι οι αναφορές τους ήταν αξιόπιστες. Δεν είμαι άνθρωπος της θρησκείας&#903; ανακάλυψα, όμως, ότι ο τόπος που πηγαίνουμε μετά το θάνατο είναι ένας τόπος τάξης και οργάνωσης, έφτασα δε στο σημείο να εκτιμήσω ότι υπάρχει ένα μεγάλο σχέδιο για τη ζωή καθώς και για τη ζωή μετά τη ζωή. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><p align="justify" class="style1">Όταν αναρωτήθηκα για το ποια θα ήταν η καταλληλότερη μέθοδος παρουσίασης των ευρημάτων μου, έκρινα ότι μία μελέτη, που θα περιλάμβανε και μαρτυρίες, θα βοηθούσε τους αναγνώστες να εκτιμήσουν, με πιο παραστατικό τρόπο, τις μνήμες των πελατών μου από τη μετέπειτα ζωή. Οι μαρτυρίες που παραθέτω έχουν απομαγνητοφωνηθεί από τις συνεδρίες μου. Το βιβλίο αυτό δεν έχει ως θέμα του τις προηγούμενες ζωές των πελατών μου, αλλά την τεκμηρίωση των εμπειριών τους στον πνευματικό κόσμο, εμπειριών που συνδέονται με τις ζωές αυτές. </p>          </td>
          <td valign="top"><div align="center"><img src="images/C1/unlocking%20books%20within%20a%20book.jpg" width="165" height="174"></div></td>
        </tr>
        <tr>
          <td colspan="2"><div align="justify"><span class="style1">Για τους αναγνώστες εκείνους, που έχουν πρόβλημα να συλλάβουν τις ψυχές ως μη-υλικές οντότητες, οι περιπτώσεις που παρατίθενται στα πρώτα κεφάλαια εξηγούν με ποια μορφή εμφανίζονται οι ψυχές, καθώς και με ποιο τρόπο λειτουργούν. Έχω ελαφρά περικόψει την κάθε περίπτωση λόγω του περιορισμένου χώρου, αλλά και για να δώσω στον αναγνώστη μια συστηματική ακολουθία των δραστηριοτήτων της ψυχής. Η διάταξη των κεφαλαίων έγινε με τέτοιο τρόπο ώστε να δείχνει τη φυσιολογική προοδευτική πορεία των ψυχών μέσα και έξω από τον πνευματικό κόσμο. Έχω, επίσης, ενσωματώσει σε κάθε κεφάλαιο συμπληρωματικές πνευματικές πληροφορίες. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><div align="center"><img src="images/C3/puzzling%20world.jpg" width="161" height="244"></div></td>
          <td><div align="justify"><span class="style1">Το ταξίδι των ψυχών, από τη στιγμή του θανάτου μέχρι την επόμενη ενσάρκωση, γράφτηκε μετά από έρευνα και συλλογή μαρτυριών δέκα ετών. Στην αρχή, με εξέπληξε το ότι υπήρχαν άνθρωποι που θυμόντουσαν τμήματα της ζωής τους στον πνευματικό κόσμο μετά από πολύ παλιές ζωές πιο καθαρά απ' ότι μετά από πρόσφατες. Ωστόσο, για κάποιο λόγο, κανένας άνθρωπος δεν μπόρεσε να θυμηθεί το πλήρες ιστορικό των δραστηριοτήτων της ψυχής του, όπως το παρουσιάζω σ' αυτό το βιβλίο. Οι πελάτες μου θυμούνται μερικές πλευρές της πνευματικής τους ζωής πολύ ζωηρά, ενώ άλλες εμπειρίες τους είναι πιο θολές. Κατά συνέπεια, διαπίστωσα ότι, ακόμα και με αυτές τις 29 περιπτώσεις, δεν θα μπορούσα να δώσω στον αναγνώστη το πλήρες φάσμα των πληροφοριών που συγκέντρωσα αναφορικά με τον πνευματικό κόσμο. Έτσι, τα κεφάλαιά μου περιέχουν λεπτομέρειες από περισσότερες περιπτώσεις, εκτός από τις 29 που έχω παραθέσει. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><div align="justify"><span class="style1">Ο αναγνώστης μπορεί να θεωρήσει ότι ο τρόπος που υποβάλλω τις ερωτήσεις σε ορισμένες περιπτώσεις είναι αρκετά πιεστικός. Στην ύπνωση, είναι απαραίτητο να κρατά κανείς τον άνθρωπο σε μία σταθερή τροχιά. Η συγκέντρωση, η οποία απαιτείται για τον άνθρωπο που δουλεύει στην πνευματική σφαίρα, είναι μεγαλύτερη απ' αυτήν που χρειάζεται, όταν ανακαλεί μνήμες από προηγούμενες ζωές. Στην ύπνωση, ο μέσος άνθρωπος έχει την τάση να αφήνει την ψυχή του να περιπλανιέται, ενόσω παρακολουθεί να ξετυλίγονται μπροστά του ενδιαφέρουσες σκηνές. Συχνά, οι πελάτες μου θέλουν να σταματήσω να τους μιλώ έτσι ώστε να μην αποσπώνται αναφέροντάς μου ταυτόχρονα τι βλέπουν, αλλά να απολαμβάνουν απλώς τις προηγούμενες εμπειρίες τους ως ψυχές. Προσπαθώ να είμαι ευγενικός και όχι υπερβολικά επίμονος, αλλά οι συνεδρίες μου τις περισσότερες φορές γίνονται άπαξ, διαρκούν τρεις ώρες και υπάρχουν πολλά που πρέπει να καλυφθούν. Εκτός αυτού, υπάρχουν και άνθρωποι που ταξιδεύουν από πολύ μακριά για να έρθουν να με δουν και δεν τους είναι εύκολο να ξανάρθουν. </span></div></td>
          <td><img src="images/C2/doctor%20and%20patient.jpg" width="250" height="338"></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><div align="center"><img src="images/C3/reader%20ascending%20with%20book%20of%20knowledge.jpg" width="185" height="193"></div></td>
          <td><div align="justify"><span class="style1">Η προσπάθειά μου ανταμείβεται όταν βλέπω το βλέμμα της απορίας στο πρόσωπο ενός ανθρώπου στο τέλος της συνεδρίας. Για όσους από μας είχαμε μέχρι τώρα την ευκαιρία να δούμε την αθανασία μας, ένα νέο βάθος αυτογνωσίας και παροχής δυνατοτήτων αναδύεται απ' αυτή την εμπειρία. Συχνά, πριν αφυπνίσω τους πελάτες μου, τους εμφυτεύω μνήμες για να τις επεξεργαστούν αργότερα. Το γεγονός ότι οι άνθρωποι αυτοί έχουν πλέον συνειδητή γνώση της ζωής τους ως ψυχής στον πνευματικό κόσμο και ένα ιστορικό των φυσικών τους υπάρξεων σε διάφορους πλανήτες, ισχυροποιεί μέσα τους την αίσθηση του σκοπού και της δύναμης για ζωή. </span></div></td>
        </tr>
        <tr>
          <td colspan="2"><span class="style1"></span></td>
        </tr>
      </table>      
      <table width="100%"  border="0" cellspacing="0" cellpadding="4">
        <tr>
          <td><div align="justify"><span class="style1">Τέλος, θα πρέπει να πω ότι αυτό, το οποίο πρόκειται να διαβάσετε, μπορεί να κλονίσει τις πεποιθήσεις που ήδη έχετε για το θάνατο. Το υλικό που παρουσιάζεται εδώ ενδέχεται να αντιβαίνει στα φιλοσοφικά και θρησκευτικά σας πιστεύω. Θα υπάρξουν αναγνώστες, οι οποίοι θα επιβεβαιώσουν αυτά που ήδη γνωρίζουν. Για άλλους, οι πληροφορίες που προσφέρουν οι μαρτυρίες αυτές μπορεί να φανούν υποκειμενικές αφηγήσεις, παρόμοιες με σενάρια επιστημονικής φαντασίας. Όποια και αν είναι η άποψή σας, ελπίζω να συλλογιστείτε τι θα σήμαινε για την ανθρωπότητα αν αυτά που οι πελάτες μου έχουν να πουν για τη μετά θάνατον ζωή είναι ακριβή. </span></div></td>
          <td><div align="center"><img src="images/C1/Man%20breaking%20out%20of%20his%20Shell.jpg" width="159" height="197"></div></td>
        </tr>
        <tr>
          <td colspan="2">&nbsp;</td>
        </tr>
        <tr>
          <td colspan="2"><table width="600" border="0" align="center" cellpadding="4" cellspacing="0">
            <tr>
              <td width="30%" class="style10"><div align="center"><a href="../home.htm">Main menu</a></div></td>
              <td width="40%"><div align="center"><a href="index.htm" class="style10">Home</a></div></td>
              <td width="30%"><div align="right" class="style10">
                  <div align="center"><a href="p01.htm">Next</a></div>
              </div></td>
            </tr>
          </table>            </td>
        </tr>
      </table>    </td>
    <td>&nbsp;</td>
  </tr>
  <tr bgcolor="#000066">
    <td bgcolor="#7996B1">&nbsp;</td>
    <td bgcolor="#7996B1">&nbsp;</td>
    <td bgcolor="#7996B1">&nbsp;</td>
  </tr>
</table>
</body>
</html>

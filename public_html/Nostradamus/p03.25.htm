<html>
<head>
<title>Η ΕΠΙΣΤΡΟΦΗ ΤΟΥ ΝΟΣΤΡΑΔΑΜΟΣ - Το Παρόν και το Εγγύς Μέλλον - Οι φυσικές καταστροφές - Κλιματολογικές καταστροφές ανθρώπινης παρέμβασης - ΤΟ ΕΝ</title>
<link rel="shortcut icon" href="../logo.png">
<meta http-equiv="Content-Type" content="text/html; charset=iso-8859-7">
<link href="styles.css" rel="stylesheet" type="text/css">

<style type="text/css">
<!--
.style9 {font-size: 30px}
-->
</style>
</head>

<body>
<table width="780"  border="0" align="center" cellpadding="4" cellspacing="0" bgcolor="#FFFFFF" id="zzz">
  <tr bgcolor="#7996B1">
    <td bgcolor="#6D6D8F">&nbsp;</td>
    <td bgcolor="#6D6D8F">&nbsp;</td>
    <td bgcolor="#6D6D8F">&nbsp;</td>
  </tr>
  <tr>
    <td>&nbsp;</td>
    <td>
      <table width="100%"  border="0" cellpadding="0" cellspacing="0" class="title2">
        <tr>
          <td><p><strong>3.25 </strong><strong>Οι  φυσικές καταστροφές - Κλιματολογικές καταστροφές ανθρώπινης παρέμβασης </strong></p></td>
        </tr>
      </table>      
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Κάτι που ζει χωρίς  καθόλου αισθήσεις</strong><strong> </strong><br>
              <strong>θα προκαλέσει το  δικό του θάνατο με κάποιο τέχνασμα.</strong><strong> </strong><br>
              <strong>Στην Οτόν, τη  Σαλάν, τη Αανγκρ και τις δύο </strong><strong>Sens</strong><strong> </strong><br>
              <strong>θα υπάρξει μεγάλη καταστροφή από χαλάζι  και πάγο. (Ι-22)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
        <td width="35%"><div align="center"><img src="images/3.25a.jpg" width="265" height="253"></div></td>
          <td width="65%"><div align="justify">
            <p>Εδώ έχουμε ένα μελλοντικό γεγονός. Η  ανθρωπότητα θα αναπτύξει κάποια όργανα για να ελέγχει τις καιρικές συνθήκες και να μπορεί να παρεμβαίνει  ρυθμίζοντας το κλίμα κατά βούληση. Οι μηχανές  που θα κάνουν τις μετρήσεις αυτές και τους υπολογισμούς θα γίνουν πολύ <span class="style1">«έξυπνες»</span> υπερβαίνοντας τις ίδιες  τους τις προδιαγραφές, δεδομένου ότι δεν διαθέτουν κοινή λογική. Η κοινή λογική είναι κάτι που αποκτάς μέσω της  εμπειρίας του ζειν. Συνεπώς, εξαιτίας ενός σφάλματος στον προγραμματισμό τους, το οποίο θα εντοπιστεί πολύ αργά, θα προκαλέσουν,  κατά λάθος, μία κακή λειτουργία του καιρού, έτσι ώστε να προκληθεί μεγάλη ζημιά, λόγω του εκτός εποχής πάγου και  χαλαζιού. </p>
          </div></td>
          
        </tr>
        <tr>
          <td colspan="2"><div align="justify">Οι άνθρωποι, που χειρίζονται το  συγκεκριμένο πρόγραμμα, δεν έχουν συνειδητοποιήσει ότι αν κάποιος εξαναγκάσει  τον καιρό να συμπεριφερθεί μ' ένα  συγκεκριμένο τρόπο επί μεγάλο χρονικό διάστημα, το πρότυπο της φύσης θα υπερκεράσει, τελικά, την ανθρώπινη  παρέμβαση και ίσως να προκαλέσει ένα  κλίμα εκτός εποχής, στην προσπάθειά του να επαναφέρει την ισορροπία. Το αποτέλεσμα θα είναι, οι συγκεκριμένοι  ηλεκτρονικοί υπολογιστές, στην προσπάθεια τους να κατανικήσουν τις φυσικές  δυνάμεις που εργάζονται στην κατεύθυνση της εξισορρόπησης, να εκραγούν και να καταστραφούν ολοσχερώς. <br>
Με  την αναφορά των ονομάτων κατονομάζω τα μέρη που θα πληγούν περισσότερο από τις καιρικές  καταστροφές, λόγω των εκτός εποχής κλιματολογικών συνθηκών. <br>
Ήξερα  ότι οι ερμηνευτές δεν θα μπορούσαν να καταλάβουν αυτό το τετράστιχο, γι' αυτό και το έγραψα  αρκετά ξεκάθαρα. Το μυαλό τους δεν πήγε καθόλου σε μηχανήματα. Σκέφτηκαν ότι  επειδή είμαι γιατρός αναφερόμουν σε κάτι ιατρικό, όπως για παράδειγμα ένα απολιθωμένο έμβρυο  που αφαιρείται από τη μήτρα μιας γυναίκας' θα ήταν κάτι που ζει χωρίς καθόλου  αισθήσεις. Και όντως έτσι είναι. Ωστόσο, ούτε και τα μηχανήματα όπως είναι οι  ηλεκτρονικοί υπολογιστές και δεν έχουν αισθήσεις. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="44%"><div align="center"><img src="images/3.25b.jpg" width="300" height="216"></div></td>
          <td width="56%"><div align="justify">
            <p> Η γη θα γνωρίσει μία περίοδο δραματικών και  βίαιων γεωλογικών αλλαγών, οι οποίες θα επέλθουν από ισχυρούς σεισμούς, εκρήξεις  ηφαιστείων, πλημμύρες και ξηρασία, αλλαγές στη στάθμη των νερών των ωκεανών ή  στα μεγέθη των παγετώνων, κλπ. Η μεγάλη σεισμική έξαρση, ο τεκτονικός  παροξυσμός, που θα παρατηρηθεί με έμφαση στις ΗΠΑ, θα αλλάξει σταδιακά τη  μορφολογία του εδάφους ολόκληρης της γης. </p>
          </div></td>
        </tr>
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Το τρεμούλιασμα της γης στη Μοντάρα,</strong><br>
              <strong>το νησί Κάσιχ του Αγ. Γεωργίου μισό-βυθισμένο΄</strong><br>
              <strong>αποκοιμισμένη απ' την ειρήνη, ο πόλεμος θα ξεκινήσει,</strong><br>
              <strong>το Πάσχα στο ναό ανοίγουν χάσματα. </strong><strong>(ΙΧ-31)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="59%"><div align="justify">
            <p> Η γη, μετά από μία περίοδο ειρήνης - <em><span class="michel">«αποκοιμισμένη απ' την  ειρήνη»</span> </em>-, θα δοκιμαστεί από κάποιους σεισμούς, τόσο σοβαρούς, που ο φλοιός  της θα διαρραγεί πέρα ως πέρα μέχρι τον εσωτερικό της μανδύα και η καυτή λάβα  θα ξεχυθεί στην επιφάνεια. Ο συγκεκριμένος  σεισμός θα είναι τόσο καταστροφικός, που θα προκαλέσει με τη σειρά του κι άλλους σεισμούς σε όλα τα σεισμογενή σημεία της  γης, τόσο ισχυρούς και επικίνδυνους που θα καταστρέψουν τα πάντα στο πέρασμα  τους. <br>
              Το <em><span class="michel">«Αγ. Γεώργιος»</span> </em>αναφέρεται στην Αγγλία, και οι λέξεις <em><span class="michel">«Μορτάρα»</span> </em>και <em><span class="michel">«Κάσιχ»</span> </em>είναι  αναγραμματισμοί ονομάτων των κυριότερων  γραμμών ρηγμάτων που θα διαδραματίσουν ζωτικό ρόλο στα συγκεκριμένα γεγονότα. Η μισή Αγγλία θα αποσπαστεί βίαια και θα  θαφτεί μέσα στη θάλασσα.</p>
          </div></td>
          <td width="41%"><div align="center"><img src="images/3.25c.jpg" width="250" height="366"></div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="46%"><div align="center"><img src="images/3.25d.jpg" width="330" height="247"></div></td>
          <td width="54%"><div align="justify">
            <p>Το αποτέλεσμα αυτής  της καταστροφής θα είναι να προκληθεί άμεσο πρόβλημα πείνας και οι άνθρωποι θα  αρχίσουν να πολεμούν μεταξύ τους για τους ελάχιστους πόρους της γης που θα έχουν  απομείνει. Η έλλειψη τροφής θα οδηγήσει λαούς από χώρες που θα λιμοκτονούν να  βαδίσουν εναντίον χωρών που θα έχουν αποθέματα τροφίμων. Η Αμερική θα είναι τυχερή γιατί προστατεύεται από  ωκεανούς. Αλλά ακόμα κι έτσι, η χώρα θα επιβιώσει  μετά βίας, καθώς θα συγκαταλέγεται στις χώρες που επλήγησαν σοβαρότερα από τους σεισμούς. </p>
          </div></td>
        </tr>
        <tr>
          <td colspan="2"><div align="justify"> Επειδή έχει πλεόνασμα τροφίμων  δεν θα πληγεί από λιμό. Θα υπάρξει απλώς  πρόβλημα κατανομής της τροφής. Άλλες χώρες, όπως η Ινδία και η Κίνα, θα πληγούν επίσης από τους σεισμούς, έχουν όμως  τεράστιους πληθυσμούς και λιγοστά τρόφιμα.  Αυτές θα ξεσηκωθούν και θα βαδίσουν εναντίον της Ρωσίας και της ανατολικής Ευρώπης, όπου βρίσκονται τα χωράφια με το σιτάρι  και το καλαμπόκι. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="52%"><div align="justify">
            <p>Η ξηρασία - κλιματολογική και  πνευματική - θα χαρακτηρίσει τον κόσμο στο άμεσο μέλλον. Οι άνθρωποι θα διψάσουν για νερό και για πνευματική παρηγοριά.  Οι ιερείς, κλειδωμένοι στο φανατισμό δεν θα προσφέρουν καμία πνευματική  παρηγοριά, καθώς δεν τους ενδιαφέρει  παρά μόνο η εξουσία. Η αδυναμία τους να παράσχουν στο λαό μια παρηγορητική εξήγηση για όλα όσα συμβαίνουν, θα  τους κάνει να χάσουν την αξιοπιστία τους.  Χάσματα ανοίγουν στα θεμέλια της θρησκείας' <em><span class="michel">«το Πάσχα στο ναό ανοίγουν  χάσματα»</span> </em>: ο Χριστιανισμός θα κλονιστεί συθέμελα. </p>
          </div></td>
          <td width="48%"><div align="center"><img src="images/3.25e.jpg" width="330" height="222"></div></td>
        </tr>
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Τη χρονιά  που ο Κρόνος και ο Άρης είναι εξίσου πύρινοι,</strong><strong> </strong><br>
              <strong>ο αέρας είναι πολύ  ξηρός, ένας μακρύς μετεωρίτης.</strong><strong> </strong><br>
              <strong>Από κρυμμένες  φωτιές ένας μεγάλος τόπος καίγεται από θερμότητα,</strong><strong> </strong><br>
              <strong>λίγη βροχή, καυτό  άνεμο και επιθέσεις. (</strong><strong>IV</strong><strong>-67)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="44%"><div align="center"><img src="images/3.25f.jpg" width="300" height="240"></div></td>
          <td width="56%"><div align="justify">
            <p>Όταν <em><span class="michel">«</span></em><span class="michel">ο Κρόνος και ο Άρης</span><em><span class="michel">»</span></em> βρεθούν σε αστερισμό  της φωτιάς, θα εμφανιστεί ένας πολύ φωτεινός, εύκολα ορατός κομήτης. Μάλλον,  όμως, θα είναι άγνωστος εκ των προτέρων. Η πτώση του κομήτη αυτού συμπίπτει με  μεγάλα γεωλογικά προβλήματα. Θα υπάρξουν σεισμοί και εκρήξεις ηφαιστείων, κι αυτό θα  μπερδέψει τα καιρικά συστήματα, ώστε θα επέλθει μεγάλη πείνα και ξηρασία. Κοινωνική  αναταραχή θα προκληθεί σε τόπους όπου δεν θα το περιμένει κανείς. Έθνη που  θεωρούνται πλούσια και ισχυρά, ιδιαίτερα δυτικές χώρες, θα αποκαλυφθεί ότι δεν ήταν  τόσο ανθηρά όσο θεωρούντο.</p>
          </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="68%"><div align="justify">
            <p>Οι χώρες αυτές θ' αρχίσουν  να σπαράσσονται από πολιτικές συγκρούσεις και εξεγέρσεις, καθώς οι άνθρωποι θα  προσπαθούν να μετακινηθούν από τις περιοχές της ξηρασίας προς περιοχές που έχουν ακόμα  νερό και όπου μπορούν να καλλιεργήσουν τροφή. Η κοινωνική αναταραχή θα βοηθήσει τον  Αντίχριστο να αποκτήσει δύναμη σε ορισμένες περιοχές του κόσμου. Θα είναι μία πολύ  οργισμένη, τραυματική εποχή, πολύ ξηρή, πολύ θερμή και αστρολογικά πύρινη.  Απλοί,  καθημερινοί άνθρωποι θα αισθάνονται ψυχικά και πνευματικά συντετριμμένοι απ'  όλες αυτές τις κοσμολογικές καταστροφές, που θα έρχονται η μία μετά την άλλη, από  κάθε κατεύθυνση, έχοντας ως συνέπεια την εξόντωσή τους. </p>
          </div></td>
          <td width="32%"><div align="center"><img src="images/3.25g.jpg" width="220" height="280"></div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="46%"><div align="center"><img src="images/3.25h.jpg" width="330" height="248"></div></td>
          <td width="54%"><div align="justify">
            <p>Το τετράστιχο  αυτό μοιάζει πολύ με το <strong><span class="michel">«Τετράστιχο του  Ουράνιου Τόξου»</span></strong> <strong>(Ι-17).</strong> Ένα από τα  σημάδια ότι έρχεται ο Αντίχριστος θα είναι μία ολόκληρη χρονιά χωρίς ούτε ένα  ουράνιο τόξο, γεγονός που ακούστηκε περισσότερο συμβολικό παρά πραγματικό. Θα  υπάρξει ξηρασία με ελάχιστη βροχή,  μέχρι τη δραματική αυτή χρονιά χωρίς ουράνιο τόξο, η οποία θα προοιωνίζει ακραία φαινόμενα ξηρασίας. Η χρονιά αυτή θα είναι  το σημάδι ότι ήρθε ο Αντίχριστος και οι  προφητείες που τον αφορούν θα επαληθεύονται η μία μετά την άλλη. </p>
          </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="67%"><div align="justify">
            <p> Ο Άρης και ο Πλούτωνας στον Τοξότη μας δείχνουν επίσης και κάποιου  είδους θρησκευτικές συγκρούσεις ή θρησκευτικά πάθη και  φανατισμό που μπορούν να αποβούν ιδιαίτερα βλαβερά  για τους ανθρώπους<em>. </em>Θα συντελέσουν στο να ανοίξει ο δρόμος για την ανάληψη εξουσίας  από τον Αντίχριστο. Η κοινωνική και πολιτική δομή ορισμένων χωρών θα ανατραπεί  πλήρως. Και οι φανατικοί θρήσκοι - δεν αναφέρομαι στους πνευματικούς  ανθρώπους αλλά στους θρήσκους φανατικούς : κάνω τη διάκριση : πρόκειται για εκ  διαμέτρου αντίθετες έννοιες, αυτό είναι απόλυτο και ξεκάθαρο. </p>
          </div></td>
          <td width="33%"><div align="center"><img src="images/3.25i.jpg" width="230" height="230"></div></td>
        </tr>
        <tr>
          <td colspan="2"><div align="justify">Οι θρήσκοι φανατικοί,  λοιπόν, θα έρθουν στην εξουσία και θα πιστεύουν ότι κάνουν αυτό που πρέπει. Πριν απ' αυτούς,  υπήρξαν κι άλλες ομάδες που ανέβηκαν στην εξουσία πιστεύοντας ότι έκαναν ακριβώς  αυτό που έπρεπε να γίνει, όμως ακόμα κι αν χρησιμοποίησαν δραστικά μέσα, όλοι τους έφτασανσε αδιέξοδο. Ο  θρησκευτικός αυτός φανατισμός επηρεάζει τα πράγματα και από την πλευρά του  Αντίχριστου επίσης. Τον βοηθά να έρθει στην εξουσία, καθώς έχει δόλια  γλώσσα. Και οι άνθρωποι τους οποίους επηρεάζει θα τον λατρεύουν και ως θρησκευτικό  ηγέτη, επίσης. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="50%"><div align="center"><img src="images/3.25j.jpg" width="320" height="240"></div></td>
          <td width="50%"><div align="justify">
            <p>Στο έλεος της  ξηρασίας θα βρεθεί και η Αφρική, όπως ήδη γνωρίζουμε. Ένας μείζων σεισμός  θα συμβεί στην Κίνα, όπου θα σκοτωθούν πολλοί άνθρωποι. Γεωλογικές ταραχές  θα συμβούν και στην ανατολική Μεσόγειο, σε Ελλάδα και Τουρκία : </p>
          </div></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="nostrad">
        <tr>
          <td><p><strong>'Οταν ο Άρης, ο  Ερμής και η Σελήνη είναι σε συζυγία προς τον νότο,</strong><strong> </strong><br>
                <strong>θα υπάρξει μία  μεγάλη ξηρασία.</strong><strong> </strong><br>
                <strong>Ένας σεισμός θα  αναφερθεί από τα βάθη της Ασίας,</strong><strong> </strong><br>
                <strong>η Κόρινθος όσο και η Έφεσος θα είναι σε  ταραγμένη κατάσταση. (ΙΙΙ-3)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="50%"><div align="justify">
            <p>Γεωλογικές αλλαγές, ειδικότερα αρκετές  καταστροφικές πλημμύρες θα γίνουν και στην κεντρική και νότια Ευρώπη και την  Εγγύς Ανατολή, ιδιαίτερα γύρω από το ανατολικό άκρο της Μεσογείου : </p>
          </div></td>
          <td width="50%"><div align="center"><img src="images/3.25k.jpg" width="320" height="245"></div></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="nostrad">
        <tr>
          <td><p><strong>Λόγω της  υπερχείλισης του Έβρου, Πάδου, Τάγου, Τίβερη και Ροδανού</strong><strong> </strong><br>
              <strong>και κοντά στις  λίμνες της Γενεύης και του Αρέτζο</strong><strong> </strong><br>
              <strong>οι δύο σπουδαίες  και κύριες πόλεις της Γκαρόν</strong><strong> </strong><br>
              <strong>κυριευμένες,  νεκρές, βυθισμένες. Μοιρασμένα ανθρώπινα λάφυρα. (</strong><strong>III</strong><strong>-12)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="style1">
        <tr>
          <td><p>Η  πείνα ταλανίζει το σύνολο της ανθρωπότητας : </p></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="nostrad">
        <tr>
          <td><p><strong>Το παιδί θα  γεννηθεί με δύο δόντια στο στόμα του,</strong><strong> </strong><br>
              <strong>πέτρες θα πέσουν  σαν βροχή στην Τοσκάνη.</strong><strong> </strong><br>
              <strong>Λίγα χρόνια  αργότερα δεν θα υπάρχει ούτε σιτάρι ούτε κριθάρι</strong><strong> </strong><br>
              <strong>να ικανοποιήσει  αυτούς που θα πεθαίνουν της πείνας. (ΙΙΙ-42)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="50%"><div align="center"><img src="images/3.25l.jpg" width="330" height="259"></div></td>
          <td width="50%"><div align="justify">
              <p>Τα παιδιά θα  γεννιούνται πεινασμένα και δεν θα βρίσκουν φαγητό - μεταφορικά θα έχουν <em><span class="michel">«δύο δόντια στο  στόμα»</span>. </em>Η περιγραφή της Τοσκάνης είναι συμβολική καθώς στην εποχή μου ήταν μία  από τις μεγαλύτερες και πιο εύφορες αγροτικές περιοχές της γης. Η εικόνα  είναι μιας απόλυτης ξηρασίας παντού όπου υπάρχουν εύφορες περιοχές στις ΗΠΑ, Ρωσία,  Ευρώπη, Κεντρική Αμερική και Αυστραλία. </p>
          </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="50%"><div align="justify">
              <p>Ως αποτέλεσμα της  διαφθοράς των τοπικών κυβερνήσεων και λόγω ακόμα και των φυσικών καταστροφών, ο Αντίχριστος θα  μετακινήσει εκεί τα στρατεύματά του προσποιούμενος  ότι ήρθε για να βοηθήσει τους ανθρώπους να ορθοποδήσουν. Θα το χρησιμοποιήσει αυτό ως πρόφαση για να καταλάβει  αυτές τις χώρες και θα φερθεί στους λαούς σαν να είναι σκλάβοι. Γι' αυτό και  αναφέρονται ως <em><span class="michel">«ανθρώπινα λάφυρα»</span>. </em></p>
          </div></td>
          <td width="50%"><div align="center"><img src="images/3.25m.jpg" width="330" height="236"></div></td>
        </tr>
        <tr>
          <td colspan="2"><div align="justify">Αυτή θα είναι επίσης και μία περίοδος οικονομικών  προβλημάτων, πράγμα που θα συντελέσει στην περίοδο των ταραχών. Με τα πράγματα να βρίσκονται σε έκρυθμη κατάσταση,  να μη λειτουργεί τίποτα και όλα να  διαλύονται, θα αυξηθεί η ευκολία με την οποία ο Αντίχριστος καταλαμβάνει την εξουσία. Θα έρθει μία εποχή,  κατά την οποία δυναμικοί νεαροί άνδρες με <em><span class="michel">«χρυσές»</span> </em>γλώσσες θα μπορούν να  παρασύρουν τους λαούς στο δικό τους τρόπο σκέψης, επειδή οι λαοί θα θέλουν να έχουν κάτι στο οποίο να ελπίζουν. </div></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="nostrad">
        <tr>
          <td><p><strong>Στον τέταρτο στύλο  που αφιερώνουν στον Κρόνο</strong><strong> </strong><br>
              <strong>χωρισμένη στα δύο  από σεισμό και από πλημμύρα΄</strong><strong> </strong><br>
              <strong>κάτω από το οίκημα του Κρόνου  ανακαλύπτεται μία υδρία,</strong><strong> </strong><br>
              <strong>ο χρυσός  μεταφέρεται από τον Καπίωνα και μετά αποκαθίσταται. (</strong><strong>VI</strong><strong>ΙΙ-29)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="39%"><div align="center"><img src="images/3.25n.jpg" width="280" height="184"></div></td>
          <td width="61%"><div align="justify">
            <p>Η Αμερική, ένα από τα τέσσερα μεγάλα έθνη της  Δύσης - <em><span class="michel">«ο τέταρτος στύλος»</span> - </em>η οποία βρίσκεται κάτω από την επιρροή του <em><span class="michel">«Κρόνου»</span>, </em>θα αντιμετωπίσει τεράστιες φυσικές καταστροφές, σεισμούς και πλημμύρες. Το έθνος θα πληγεί απ' άκρη  σ' άκρη και θα υπάρξει μεγάλος θρήνος. Θα  καταστραφούν επίσης όλες οι δημόσιες υπηρεσίες, πράγμα που θα προκαλέσει πολλές διενέξεις. </p>
          </div></td>
        </tr>
        <tr>
          <td colspan="2"><div align="justify">Η χώρα, στην  προσπάθειά της να τις αντιμετωπίσει θα αδειάσει  το θησαυροφυλάκιο της, δηλ. την <em><span class="michel">«υδρία γεμάτη χρυσό που μεταφέρεται και μετά  αποκαθίσταται»</span>. </em>Αφού εξαντλήσει τις δικές της πηγές, θα  στραφεί σε άλλα έθνη για βοήθεια. Και οι  άλλοι τρεις στύλοι θα στείλουν βοήθεια για να αποκαταστήσουν τα θησαυροφυλάκια έτσι ώστε οι άνθρωποι να μπορέσουν  να επιβιώσουν. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="55%"><div align="justify">
            <p> Αξίζει να αναφέρουμε και ένα άλλο νόημα  αυτής της τελευταίας φράσης, η οποία αναφέρεται στην Ισπανία, που  καταλήστευσε όλο το χρυσό και το ασήμι της Κεντρικής και της Νότιας Αμερικής, κατά την  εποχή της αποικιοκρατίας. Ένα μέρος του μεταφέρθηκε στην Ευρώπη κι ένα άλλο  κατέληξε στο βυθό της θάλασσας.</p>
          </div></td>
          <td width="45%"><div align="center"><img src="images/3.25o.jpg" width="250" height="200"></div></td>
        </tr>
      </table>
      <br>
      <table width="100%" border="0" cellpadding="8" cellspacing="0" class="style1">
        <tr>
          <td width="39%"><div align="center"><img src="images/3.25p.jpg" width="225" height="275"></div></td>
          <td width="61%"><div align="justify">
            <p>Στο μέλλον, καθώς  εξελίσσεται η τεχνολογία, θα υπάρξουν μεγαλύτερες επιτυχίες στην ανεύρεση αυτών των  θησαυρών που βρίσκονται θαμμένοι στο βυθό της θάλασσας. Οι θησαυροί αυτοί και τα  αντικείμενα τέχνης θα  επιστραφούν στις χώρες από τις οποίες κλάπηκαν. <em><br>
              Σημείωση : εδώ ο Νοστράδαμος χρησιμοποίησε  έναν συμβολισμό βασισμένο σ' ένα γεγονός της Ρωμαϊκής Ιστορίας : ο Καπίων ήταν ένας Ρωμαίος ύπατος, ο οποίος  καταλήστευσε την Τουλούζη, το 106 π.Χ. Ο θησαυρός, όμως, δεν έφτασε ποτέ στη  Ρώμη και ο Καπίων καταδικάστηκε και εκδιώχτηκε από τη Σύγκλητο.</em></p>
          </div></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="nostrad">
        <tr>
          <td><p><strong>Στον τόπο όπου ο ΗΙΕ</strong><strong>R</strong><strong>ΟΝ έχει φτιάξει το πλοίο του, </strong><br>
              <strong>θα υπάρξει μία τόσο  μεγάλη πλημμύρα ξαφνικά,</strong><br>
              <strong>έτσι που κανείς δεν  θα έχει ένα τόπο ή γη να ακουμπήσει.</strong><br>
              <strong>Τα νερά θα ανέβουν  έως το Ολυμπιακό </strong><strong>Fesulan</strong><strong>. (</strong><strong>VIII</strong><strong>-16)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="50%"><div align="justify">
            <p>Στο Ακρωτήριο Κανάβεραλ, γνωστό και σαν  Ακρωτήριο Κέννεντυ,  θα χτυπήσει  τη Φλόριντα ένας από τους μεγαλύτερους τυφώνες του αιώνα. Οι εγκαταστάσεις της ΝΑΣΑ θα υποστούν μεγάλες ζημιές, πανάκριβος  εξοπλισμός, ακόμα και πύραυλοι υψηλής τεχνολογίας θα καταστραφούν από το νερό.<br>
              <em>Σημείωση : Ο Ιέρων ήταν ήρωας της Ελληνικής  μυθολογίας, γνωστός κατασκευαστής σκαφών, ο δε Όλυμπος  χρησιμοποιείται συμβολικά  για να καταδείξει  το μέγεθος της καταστροφής. </em><strong></strong></p>
          </div></td>
          <td width="50%"><div align="center"><img src="images/3.25q.jpg" width="350" height="280"></div></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="nostrad">
        <tr>
          <td><p><strong>Μεγάλη παραθαλάσσια  πόλη του ωκεανού,</strong><br>
              <strong>περικυκλωμένη από έναν κρυστάλλινο  βάλτο.</strong><br>
              <strong>Στη χειμερινή ισημερία και την άνοιξη</strong><br>
              <strong>θα δοκιμαστεί από  έναν φριχτό άνεμο. (ΙΧ-48)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="41%"><div align="center"><img src="images/3.25r.jpg" width="266" height="315"></div></td>
          <td width="59%"><div align="justify">
            <p>Η πόλη με τα πολλά γυάλινα κτίρια, που  θυμίζουν <em><span class="michel">«κρυστάλλινο βάλτο»</span></em> από την  άποψη της ομοιομορφίας και της αίσθησης ότι μπορείς να χαθείς μέσα τους όπως και  σ' ένα βάλτο, το Λος Άντζελες, θα δοκιμαστεί από έναν ξηρό και πολύ καυτό  άνεμο, ο οποίος θα προκαλέσει μεγάλη ξηρασία και πυρκαγιές. Στη Νότιο  Αμερική, ένα παρόμοιο φαινόμενο έχει ονομαστεί <span class="michel">«Ελ Νίνιο»</span>, ο συγκεκριμένος  όμως θα είναι δέκα φορές χειρότερος απ' ό,τι έχουμε γνωρίσει μέχρι σήμερα. Θα  συμβεί την άνοιξη, όπου περιμένει κανείς τις βροχές, γι' αυτό και δεν θα  υπάρξει σοδειά. Η περιοχή θα κηρυχτεί σε κατάσταση έκτακτης ανάγκης και πολλές  γειτονικές χώρες θα στείλουν βοήθεια. </p>
          </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="52%"><div align="justify">
            <p>Έχω πει ότι <em><span class="michel">«τρεις πόλεις στη Δυτική Ακτή που σχημάτιζαν τρίγωνο επρόκειτο να πληγούν  από σεισμό»</span>. </em>Όπως μπορείτε εύκολα να διαπιστώσετε, δύο από τα σημεία  του τριγώνου βρίσκονται σ' ένα μέρος που ονομάζεται <span class="michel">«Καλιφόρνια»</span>. Σεισμοί και στη  Νέα Υόρκη θα αποτελέσουν τμήμα των πιο δραματικών γεωλογικών αλλαγών που θα  συμβούν αργότερα. Αυτοί, ωστόσο, της Καλιφόρνια θα προηγηθούν. Θα θεωρηθούν  πιο κοντά στη φυσική τάξη πραγμάτων, επειδή αυτό το μέρος είναι σεισμογενές ούτως  ή άλλως. Συνεπώς, τα μέρη που είναι σεισμογενή ή οι περιοχές στις οποίες  συμβαίνουν σποραδικοί αλλά πολύ βίαιοι σεισμοί, θα προηγηθούν των φυσικών αυτών  καταστροφών. Στη συνέχεια, όμως, και όσα μέρη φυσιολογικά δεν θα έπρεπε να  έχουν σεισμούς, θα έχουν κι αυτά. Η  κλίση του άξονα δεν είναι μία σταδιακή διαδικασία, όπως πιστεύουν μερικοί.  Συμβαίνει ξαφνικά. Κι όταν συμβεί, μπορεί να αποβεί πολύ καταστροφική. <br>
            </p>
          </div></td>
          <td width="48%"><div align="center">
            <p><img src="images/3.25s.jpg" width="335" height="233"><br>
                <br>
                <img src="images/3.25t.jpg" width="330" height="259"><br>
            </p>
          </div></td>
        </tr>
        <tr>
          <td colspan="2"><div align="justify"> Στην περιοχή της γης όπου  βρίσκεται ο Αντίχριστος (Μέση Ανατολή), θα υπάρξουν λιγότερες ζημιές απ' ότι σε άλλες περιοχές. Οι αλλαγές αυτές θα  επηρεάσουν τη χώρα του αλλά δεν θα  την καταρρακώσουν, όπως θα συμβεί με άλλες χώρες. Έτσι, θα μπορέσει να τα στρέψει όλα αυτά υπέρ του. Λίγο  καιρό αργότερα, όταν άλλες χώρες θα προσπαθούν  ακόμα να ορθοποδήσουν, εκείνος θα προσφέρει βοήθεια. Κι απ' τη στιγμή που θα  δεχτούν τη βοήθεια αυτή, θα είναι πολύ αργά γι' αυτές, γιατί το αποτέλεσμα θα είναι να τις μαχαιρώσει πισώπλατα.<br>
          Και  η Αμερική θα έχει κάποια προβλήματα, θα τελεί όμως υπό καθεστώς σκληρού  στρατιωτικού νόμου, οπότε θα είναι ήδη οργανωμένη και θα ανασυγκροτηθεί  γρήγορα, ενώ άλλες χώρες θα έχουν πολιτικές κυβερνήσεις, τον καιρό των σεισμών.  Αφού πληγούν από τη συμφορά, θα επιβληθεί στρατιωτικός νόμος για να επέλθει η τάξη  στους δρόμους και να σταματήσει η λεηλασία. </div></td>
        </tr>
      </table>
      <br>
      <table width="100%"  border="0" cellspacing="0" cellpadding="4" class="style1">
        <tr>
          <td class="style7"><table width="600" border="0" align="center" cellpadding="4" cellspacing="0">
            <tr>
              <td width="30%" class="style10"><div align="center"><a href="p03.24.htm">Previous</a></div></td>
              <td width="40%"><div align="center"><a href="in_03.htm" class="style10">Home</a><br><a href="../home.htm">Main menu</a></div></td>
              <td width="30%"><div align="right" class="style10">
                  <div align="center"><a href="p03.26.htm">Next</a></div>
              </div></td>
            </tr>
          </table></td>
        </tr>
      </table>      </td>
    <td class="style7">&nbsp;</td>
  </tr>
  <tr bgcolor="#7996B1">
    <td bgcolor="#6D6D8F" class="style7">&nbsp;</td>
    <td bgcolor="#6D6D8F" class="style7">&nbsp;</td>
    <td bgcolor="#6D6D8F" class="style7">&nbsp;</td>
  </tr>
</table>
</body>
</html>

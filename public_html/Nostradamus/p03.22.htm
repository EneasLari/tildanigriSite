<html>
<head>
<title>Η ΕΠΙΣΤΡΟΦΗ ΤΟΥ ΝΟΣΤΡΑΔΑΜΟΣ - Το Παρόν και το Εγγύς Μέλλον - Η εξερεύνηση του Διαστήματος - ΤΟ ΕΝ</title>
<link rel="shortcut icon" href="../logo.png">
<meta http-equiv="Content-Type" content="text/html; charset=iso-8859-7">
<link href="styles.css" rel="stylesheet" type="text/css">

<style type="text/css">
<!--
.style9 {font-size: 30px}
-->
</style>
<!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>

<body>
<table width="780"  border="0" align="center" cellpadding="4" cellspacing="0" bgcolor="#FFFFFF" id="zzz">
  <tr bgcolor="#7996B1">
    <td bgcolor="#6D6D8F">&nbsp;</td>
    <td bgcolor="#6D6D8F">&nbsp;</td>
    <td bgcolor="#6D6D8F">&nbsp;</td>
  </tr>
  <tr>
    <td>&nbsp;</td>
    <td>
      <table width="100%"  border="0" cellpadding="0" cellspacing="0" class="title2">
        <tr>
          <td><p><strong>3.22 </strong><strong>Η εξερεύνηση του Διαστήματος </strong></p></td>
        </tr>
      </table>      
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Στους δυσδιάκριτους  καταλόγους,</strong><strong> </strong><br>
              <strong>τεράστια συμφορά  στην Αμερική και τη Λομβαρδία.</strong><strong> </strong><br>
              <strong>Η φωτιά στο  πλοίο, επιδημίες και αιχμαλωσία΄</strong><strong> </strong><br>
              <strong>ο Ερμής στον  Τοξότη, ο Κρόνος προειδοποιεί. (ΙΙ-65)</strong><strong> </strong></p>
          </td>
        </tr>
      </table>      
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="48%"><div align="center"><img src="images/3.22a.jpg" width="350" height="191"></div></td>
          <td width="52%"><div align="justify">
            <p>Ο  πρώτος στίχος αναφέρεται στο γεγονός ότι οι ηγέτες που εμπλέκονται στο  επεισόδιο που θα αναφέρω είναι παντελώς ανίκανοι΄ βρίσκονται στην  εξουσία λόγω του κύρους της οικογένειας τους. Σε μια κοινή επιχείρηση της Αμερικής και  της Γαλλίας θα συμβεί μια συμφορά. Ένα διαστημόπλοιο θα μεταφέρει επιστήμονες,  οι οποίοι θα κάνουν ορισμένα βιολογικά πειράματα για να μελετήσουν τη συμπεριφορά τους  σε συνθήκες έξω από τη βαρύτητα. </p>
          </div></td>
        </tr>
        <tr>
          <td colspan="2"><div align="justify">Θα συμβεί ένα ατύχημα, μία βλάβη στη  λειτουργία του. Το διαστημόπλοιο θα πέσει μέσα στην ατμόσφαιρα, θα εκραγεί και  θα καεί. Ορισμένα, όμως, από τα φιαλίδια και τα δοχεία, που χρησιμοποιήθηκαν  στα βιολογικά πειράματα, περιέχουν οργανισμούς τόσο ανθεκτικούς, που επιβιώνουν  της πτώσης. Απ' τη στιγμή όμως που εκτέθηκαν στο διάστημα, είναι διαφορετικά απ'  ό,τι ήταν πριν. Και οι οργανισμοί αυτοί έχουν τη δυνατότητα να προκαλέσουν  επιδημίες. Οι αστρολογικές αναφορές που κάνω στο τέλος είναι σαν να σχηματίζουν το  ωροσκόπιο της ημερομηνίας. <em><span class="michel">«Ο Ερμής στον  Τοξότη»</span></em>, είναι εύκολο να παρατηρηθεί. Κοιτάξτε απλώς τον ουρανό τη  νύχτα με ένα τηλεσκόπιο. Και <em><span class="michel">«ο Κρόνος  προειδοποιεί»</span></em> : ας φτιάξει κάποιος ένα ωροσκόπιο όταν ο Ερμής θα είναι στον  Τοξότη και ο Κρόνος θα είναι σε αρνητικό οίκο τόσο για την Αμερική όσο και για τη  Γαλλία, και θα το βρει αμέσως. <br>
Οι  ερμηνευτές του έργου μου έχουν ήδη πει ότι αναλύοντας την αστρολογική συζυγία που  δίνει αυτό το τετράστιχο, το γεγονός αυτό θα συμβεί το έτος 2044. Η συμφορά θα  λυπήσει και τις δύο αυτές χώρες αλλά και τις υπόλοιπες φιλικές τους χώρες, που θα  συνεργαστούν για να βρουν τι συνέβη. </div></td>
        </tr>
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Με την ανατολή του  ήλιου, μια μεγάλη φωτιά θα εμφανιστεί,</strong><strong> </strong><br>
              <strong>θόρυβος και φως θα  εξαπλωθούν προς τον Βορρά.</strong><strong> </strong><br>
              <strong>Μέσα στην υδρόγειο  θάνατος και κραυγές ακούγονται,</strong><strong> </strong><br>
              <strong>ο θάνατος τους  περιμένει μέσα από τα όπλα, τη φωτιά και την πείνα. (ΙΙ-91)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="69%"><div align="justify">
            <p>Το πρώτο συμβάν  στο οποίο αναφέρομαι είναι η καταστροφή της Τουνγκούσκα, στις αρχές του αιώνα  μας΄αυτή η τρομακτική έκρηξη, αγνώστου αιτιολογίας, που συνέβη στη Σιβηρία στις αρχές της  δεκαετίας του 1900. Ισοπέδωσε το δάσος σε ακτίνα 30 μιλίων, νέκρωσε κυρίως την άγρια ζωή,  εφόσον η περιοχή ήταν αραιοκατοικημένη την εποχή εκείνη, και κατέστησε το έδαφος  ραδιενεργό και άχρηστο. Διατυπώθηκαν αρκετές θεωρίες για να εξηγήσουν το φαινόμενο. Η πιο  διαδεδομένη είναι ότι ένας μετεωρίτης χτύπησε τη γη στο σημείο εκείνο. Πώς, όμως,  εξηγείται η ραδιενέργεια; Ρώσοι επιστήμονες επισήμαναν πρόσφατα την πιθανότητα να έχει  συντριβεί εκεί ένα διαστημόπλοιο. </p>
          </div></td>
          <td width="31%"><div align="center"><img src="images/3.22b.jpg" width="203" height="270"></div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="46%"><div align="center"><img src="images/3.22c.jpg" width="305" height="236"></div></td>
          <td width="54%"><div align="justify">
            <p> Οι Σοβιετικοί, έχοντας κάνει μία  έρευνα για μυστικά όπλα, έχουν δημιουργήσει κάποια ενεργειακά πεδία για να φρουρούν τους  διαδρόμους προσέγγισης από βορά. Μόλις το συγκεκριμένο διαστημόπλοιο  εισέλθει στους διαδρόμους αυτούς, προκαλείται τεράστια δυσλειτουργία στο σκάφος, ώστε  πολλά μέλη του πληρώματος σκοτώνονται. Κι όταν συντριβούν στη γη, θα βρίσκονται  εκεί στρατιώτες, οι οποίοι τους αιχμαλωτίζουν ή τους σκοτώνουν ή τους εξαφανίζουν.  </p>
          </div></td>
        </tr>
        <tr>
          <td colspan="2"><div align="justify">Το σκάφος όμως θα περιέχει κάποιους μικροσκοπικούς οργανισμούς, οι οποίοι θα  αντιδράσουν με περίεργους τρόπους στο κλίμα της γης και θα προκαλέσουν ορισμένες  ανεξήγητες επιδημίες. Οι συγκεκριμένες επιδημίες δεν θα μπορούν να γίνουν  κατανοητές και αντιμετωπίσιμες, επειδή οι επιστήμονες δεν μπορούν να  αναγνωρίσουν τον οργανισμό που τις προκάλεσε. <br>
Πιστεύω ότι οι στρατιώτες δεν θα ήθελαν να  σκοτώσουν τα μέλη του πληρώματος αλλά ότι θα ήταν αρκετά περίεργοι ώστε να  θέλουν να τους μελετήσουν. Η χώρα στην οποία θα συντριβούν, είτε θα είναι σε πόλεμο  ή θα ετοιμάζεται για πόλεμο. Καθώς λοιπόν θα έχουν στο μυαλό τους τον πόλεμο,  ο,τιδήποτε προέρχεται από το εξωτερικό, θα θεωρείται εχθρικό και  απειλητικό. </div></td>
        </tr>
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>'Οταν η Αφροδίτη  καλυφθεί από τον 'Ηλιο,</strong><strong> </strong><br>
              <strong>κάτω από τη λαμπρότητα  θα υπάρξει ένα κρυμμένο σχήμα.</strong><strong> </strong><br>
              <strong>Ο Ερμής θα τους  εκθέσει στη φωτιά,</strong><strong> </strong><br>
              <strong>θα προσβληθούν από  μία φήμη πολέμου. </strong><strong>(</strong><strong>IV</strong><strong>-28)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="62%"><div align="justify">
            <p>Το τετράστιχο έχει πολλαπλό νόημα. Μία από  τις ερμηνείες του αναφέρεται σ' ένα γεγονός που έχει ήδη συμβεί. Πρόκειται  για ένα αληθινό γεγονός, τον καιρό όμως που συνέβη, θεωρήθηκε μάλλον φήμη.  Αναφέρεται λοιπόν στο διαστημικό πρόγραμμα της Ρωσίας. Στις αρχές της δεκαετίας  του 1970, όταν η Ρωσία και η Αμερική προσπαθούσαν να ξεπεράσουν η μία την άλλη, όσον αφορά  τα επιτεύγματα τους στα διαστημικά ταξίδια, ιδιαίτερα τις επανδρωμένες διαστημικές  πτήσεις, η Ρωσία ξεκίνησε ένα φιλόδοξο πρόγραμμα. Αποφάσισαν ότι αφού δεν είχαν επιτύχει  να στείλουν ένα επανδρωμένο σκάφος στη Σελήνη, στην προσπάθεια τους να σώσουν τη  χαμένη τους περηφάνεια, να κάνουν κάτι ακόμα καλύτερο, για να πάψει να τους  απασχολεί πια η σελήνη.</p>
          </div></td>
          <td width="38%"><div align="center"><img src="images/3.22d.jpg" width="250" height="334"></div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="47%"><div align="center"><img src="images/3.22e.jpg" width="308" height="234"></div></td>
          <td width="53%"><div align="justify">
              <p> Επιχείρησαν, λοιπόν, να στείλουν ένα επανδρωμένο  διαστημόπλοιο στην Αφροδίτη. Κατά τη διάρκεια της πτήσης, η επικοινωνία διακόπηκε για ένα  χρονικό διάστημα και το σκάφος θεωρήθηκε ότι χάθηκε ή καταστράφηκε. Το  τελευταίο λεπτό, η επικοινωνία αποκαταστάθηκε, λίγο πριν το διαστημόπλοιο  καεί στην ατμόσφαιρα της Αφροδίτης - <em><span class="michel">«κάτω  από τη λαμπρότητα θα υπάρξει ένα κρυμμένο σχήμα»</span>.</em></p>
          </div></td>
        </tr>
        <tr>
          <td colspan="2"><div align="justify">Εκείνη την εποχή, οι  Ηνωμένες Πολιτείες υποπτεύθηκαν τι είχε συμβεί, αλλά σκέφθηκαν ότι θα μπορούσε  να είναι απλώς ένα τέχνασμα προπαγάνδας από την πλευρά των Ρώσων. Αυτό συνέβη σε μία  εποχή που οι διπλωματικές σχέσεις των δύο χωρών ήταν πολύ τεταμένες. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="59%"><div align="justify">
              <p>Το ατύχημα του  Τσάλεντζερ δεν ήταν ένα μεμονωμένο περιστατικό στην τραγική ιστορία του διαστήματος.  Ήταν απλώς αυτό που δημοσιοποιήθηκε περισσότερο. Είδα αστροναύτες να  έχουν χαθεί από την αρχή της εξερεύνησης του διαστήματος από τον άνθρωπο, όχι μόνο  από τις Ηνωμένες Πολιτείες, αλλά και από τη Ρωσία και άλλες χώρες. Ο κόσμος δεν  γνωρίζει ότι και άλλες χώρες εκτός από τις δύο υπερδυνάμεις διεξήγαγαν διαστημικά  πειράματα, κατά τα πρώτα χρόνια των διαστημικών ταξιδιών. Πολλές απ' αυτές, σταμάτησαν τους  πειραματισμούς μόλις είδαν τα καταστροφικά αποτελέσματα. Επίσης, πολλές από τις  αποκαλούμενες <span class="michel">«μη-επανδρωμένες»</span> πτήσεις, στην πραγματικότητα είχαν αστροναύτες, οι  οποίοι πέθαναν ή χάθηκαν στο διάστημα, κατά τη διάρκεια ανεπιτυχών αποστολών. </p>
          </div></td>
          <td width="41%"><div align="center"><img src="images/3.22f.jpg" width="250" height="375"></div></td>
        </tr>
        <tr>
          <td colspan="2"><div align="justify">Τα  δυστυχήματα αυτά δεν έγιναν ποτέ δημόσια γνωστά, για προφανείς λόγους. Θυμηθείτε  ότι στις αρχές της δεκαετίας του '70, είχαν κυκλοφορήσει φήμες, ότι οι πρώτες  Σοβιετικές απόπειρες προσγείωσης στην Αφροδίτη περιείχαν αστροναύτες, οι οποίοι πέθαναν. Έγιναν πολλές  εικασίες την εποχή εκείνη, εξαιτίας και κάποιων μυστήριων ραδιοφωνικών  εκπομπών. Δεν αποδείχτηκε, όμως, τίποτα και  οι εικασίες παρέμειναν απλές φήμες. </div></td>
        </tr>
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Η μηχανή της  ιπτάμενης φωτιάς</strong><strong> </strong><br>
              <strong>θα έρθει να  προβληματίσει τον μεγάλο, πολιορκημένο αρχηγό.</strong><strong> </strong><br>
              <strong>Μέσα θα υπάρχουν  τέτοιες ανατρεπτικές ενέργειες</strong><strong> </strong><br>
              <strong>ώστε όσοι είναι  εγκαταλειμμένοι θα βρίσκονται σε απόγνωση. (</strong><strong>VI</strong><strong>-34)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="50%"><div align="center"><img src="images/3.22g.jpg" width="379" height="235"></div></td>
          <td width="50%"><div align="justify">
            <p> Εδώ αναφέρεται μία πρόβλεψη του δυστυχήματος, που συνέβη  νωρίτερα φέτος στη ΝΑΣΑ, με το πλήρωμα του Τσάλεντζερ. <em>(Αυτό συνέβη περί τα τέλη Ιανουαρίου του 1986).</em> Οι επιπτώσεις του τραγικού  αυτού δυστυχήματος προκάλεσαν μεγάλη διάσταση απόψεων αλλά και δύναμης, τόσο μέσα  στη ΝΑΣΑ όσο και στη Διοίκηση Στρατηγικής Αεροπορίας, αναφορικά με τους  σκοπούς και τους στόχους του Αμερικανικού διαστημικού προγράμματος.  </p>
          </div></td>
        </tr>
        <tr>
          <td colspan="2"><div align="justify">Υπάρχει μία ομάδα που υποστηρίζει, εδώ και αρκετό καιρό, δημιουργώντας  αναταραχή μέσα στον οργανισμό, τις μη επανδρωμένες αποστολές, απλώς με εξειδικευμένα  όργανα πάνω στο σκάφος. Το δυστύχημα αυτό τους έδωσε τα καύσιμα που χρειάζονταν  για να ανάψουν τη φωτιά της διαμαρτυρίας. Και εκείνοι οι ιδεαλιστές που είχαν ως όνειρο  την εξερεύνηση του διαστήματος από τον άνθρωπο, έχουν πολύ αποθαρρυνθεί από  την εξέλιξη των πραγμάτων. Επειδή, αυτό που ήθελαν ήταν να κατασκευάσουν  διαστημικούς σταθμούς και να εκμεταλλευτούν την ηλιακή ενέργεια ώστε να ανακουφίσουν  τις ενεργειακές ανάγκες της γης. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          
          <td width="60%"><div align="justify">
            <p><em> <span class="michel">«Θα έρθει να προβληματίσει τον μεγάλο,  πολιορκημένο αρχηγό»</span> </em>είναι τόσο οι επικεφαλής της ΝΑΣΑ όσο και ο Πρόεδρος των  Η.Π.Α. Ένας  από τους κύριους λόγους που συνετέλεσαν στο δυστύχημα φαίνεται να ήταν σφάλμα του  ηλεκτρονικού υπολογιστή. <br>
              Παρ'  όλο που τα περισσότερα στοιχεία καταστράφηκαν στην πυρκαγιά, τα στοιχεία που θα  βρεθούν  και η υπόθεση που θα <span class="michel">«δέσει»</span>, δεν θα δημοσιοποιηθεί : θα κρατηθεί μυστική μεταξύ των υψηλών  κύκλων της ΝΑΣΑ, καθώς θα προσπαθούν να αντιληφθούν τι προκάλεσε ένα  τόσο φοβερό δυστύχημα. Αυτά που ανακοίνωσαν είναι απλώς προπαγάνδα. <br>
            </p>
          </div></td>
          <td width="40%"><div align="center"><img src="images/3.22h.jpg" width="280" height="243"></div></td>
        </tr>
        <tr>
          <td colspan="2"><div align="justify">Το  περιστατικό αυτό θα αναχαιτίσει προσωρινά το διαστημικό πρόγραμμα. Η παράμετρος  του  χρόνου, όμως, που εμπλέκεται θα είναι μεγαλύτερης διάρκειας απ' όσο είχε αρχικά  προβλεφθεί.  Διότι αυτή τη στιγμή έχει προκαλέσει μεγάλο διχασμό στις τάξεις της ΝΑΣΑ. Μοιάζει με φίδι με  δύο κεφάλια που πολεμάει τον εαυτό του. Η κάθε ομάδα προσπαθεί να επικρατήσει  έτσι ώστε να στρέψει το διαστημικό πρόγραμμα προς την κατεύθυνση που επιθυμεί. Όταν η διαφωνία θα έχει  λυθεί, η εφαρμογή της απόφασης θα καθυστερήσει λόγω πολέμου. Δεν είναι παρά μετά τη λήξη του πολέμου και όταν τα  πράγματα θα έχουν ξαναβρεί το ρυθμό  τους και η χώρα θα έχει αναρρώσει από τον πόλεμο, που το διαστημικό πρόγραμμα θα εφαρμοστεί στην κατεύθυνση  της εκμετάλλευσης ηλιακής ενέργειας  και των διαστημικών σταθμών. Οι ιδεαλιστές θα επικρατήσουν στο τέλος, αλλά η απόφαση θα είναι εξαιρετικά οριακή. Η έλευση του  πολέμου θα συντελέσει στο να ισχυροποιήσουν  τη θέση τους. </div></td>
        </tr>
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Πάνω από έντεκα  φορές, η Σελήνη δεν θα θέλει τον ΄Ηλιο,</strong><br>
              <strong>και οι δύο  υψώνονται και χαμηλώνουν σε βαθμούς.</strong><br>
              <strong>Τοποθετούνται τόσο  χαμηλά που μαζεύει κανείς λίγο χρυσό:</strong><br>
              <strong>μετά από πείνα και επιδημίες, το  μυστικό θα αποκαλυφθεί. (</strong><strong>IV</strong><strong>-30)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="53%"><div align="center"><img src="images/3.22i.jpg" width="380" height="304"></div></td>
          <td width="47%"><div align="justify">
            <p>Αναφέρεται σ' ένα  γεγονός, οι ρίζες του οποίου έχουν ήδη τεθεί, αλλά το αποτέλεσμα δεν θα έρθει στο φως για λίγο ακόμα καιρό.  Ο στίχος <em><span class="michel">«πάνω από έντεκα φορές, η Σελήνη δεν θα θέλει τον Ήλιο»</span> </em>αναφέρεται  στο διαστημικό πρόγραμμα των Η.Π.Α. και τις επανδρωμένες πτήσεις στη  σελήνη. Η σελήνη, την εποχή εκείνη, δέσποζε στις σκέψεις των ανθρώπων, συνεπώς τους φαινόταν γεμάτη δόξα  και σπουδαιότητα. Έτσι, δεν χρειαζόταν ή δεν ήθελε τον ήλιο να της προσθέσει  στη δόξα της. </p>
          </div></td>
        </tr>
        <tr>
          <td colspan="2"><div align="justify">Στη συνέχεια, όμως, το διαστημικό πρόγραμμα θα πέσει σε δυσμένεια  έτσι ώστε η δόξα της σελήνης θα μειωθεί μέσω αλλαγής της κυβερνητικής πολιτικής και το βάρος θα μετατοπιστεί  αλλού. Η αλλαγή του βάρους οφείλεται  σε κάποιους φαύλους πολιτικούς που δρουν παρασκηνιακά ενώ ο λαός που ψηφίζει δεν γνωρίζει τίποτα, επειδή αν  γνώριζε δεν θα ενέκρινε. Αυτές οι αλλαγές  στην πολιτική, να αναδιατεθούν δηλαδή τα χρήματα για στρατιωτικούς αντί για επιστημονικούς σκοπούς, θα συντελέσουν σε τρομερές  καταστάσεις και αλλαγές που πρόκειται  να επακολουθήσουν. Οι παρασκηνιακές, όμως, μηχανορραφίες δεν πρόκειται να  αποκαλυφθούν παρά αργότερα στο μέλλον. <em>(Οι αποστολές στη σελήνη είχαν φθάσει  στον αριθμό έντεκα πριν ο Νηλ   Aρμστρονγκ πατήσει  το πόδι του στο έδαφός της.  Ονομάστηκαν Απόλλων, από τον Έλληνα θεό του ήλιου).</em> <br>
              <em><span class="michel">«Μαζεύει  κανείς λίγο χρυσό»</span> </em>εννοεί ότι όταν η αλλαγή πολιτικής υλοποιείται, επηρεάζει  τα χρήματα  που διατίθενται για να συμβάλλουν στη δόξα της σελήνης, τα χρήματα δηλαδή που διατίθενται  για διαστημικά προγράμματα. Χρησιμοποιούνται για άλλους σκοπούς και αφού δεν διατίθενται πια χρήματα για  διαστημικά προγράμματα, δεν μπορούν να ανταποδώσουν  το ανάλογο. Διότι όταν τα χρήματα διατίθενται για έρευνα σχετική με το διαστημικό πρόγραμμα, αποδίδουν στο δεκαπλάσιο,  εξαιτίας των ανακαλύψεων που γίνονται για τη βελτίωση της ποιότητας ζωής της  ανθρωπότητας.  <em><span class="michel">«Μετά από πείνα και  επιδημίες, το μυστικό θα αποκαλυφθεί»</span>, </em>εννοεί μετά την περίοδο των ταραχών. </div></td>
        </tr>
      </table>
      <br>
      <table width="100%"  border="0" cellspacing="0" cellpadding="4" class="style1">
        <tr>
          <td class="style7"><table width="600" border="0" align="center" cellpadding="4" cellspacing="0">
            <tr>
              <td width="30%" class="style10"><div align="center"><a href="p03.21.htm">Previous</a></div></td>
              <td width="40%"><div align="center"><a href="in_03.htm" class="style10">Home</a><br><a href="../home.htm">Main menu</a></div></td>
              <td width="30%"><div align="right" class="style10">
                  <div align="center"><a href="p03.23.htm">Next</a></div>
              </div></td>
            </tr>
          </table></td>
        </tr>
      </table>      </td>
    <td class="style7">&nbsp;</td>
  </tr>
  <tr bgcolor="#7996B1">
    <td bgcolor="#6D6D8F" class="style7">&nbsp;</td>
    <td bgcolor="#6D6D8F" class="style7">&nbsp;</td>
    <td bgcolor="#6D6D8F" class="style7">&nbsp;</td>
  </tr>
</table>
</body>
</html>

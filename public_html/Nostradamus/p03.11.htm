<html>
<head>
<title>Η ΕΠΙΣΤΡΟΦΗ ΤΟΥ ΝΟΣΤΡΑΔΑΜΟΣ - Το Παρόν και το Εγγύς Μέλλον - Το σκάνδαλο Γουότεργκεϊτ - ΤΟ ΕΝ</title>
<link rel="shortcut icon" href="../logo.png">
<meta http-equiv="Content-Type" content="text/html; charset=iso-8859-7">
<link href="styles.css" rel="stylesheet" type="text/css">

<style type="text/css">
<!--
.style9 {font-size: 30px}
-->
</style>
<!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>

<body>
<table width="780"  border="0" align="center" cellpadding="4" cellspacing="0" bgcolor="#FFFFFF" id="zzz">
  <tr bgcolor="#7996B1">
    <td bgcolor="#6D6D8F">&nbsp;</td>
    <td bgcolor="#6D6D8F">&nbsp;</td>
    <td bgcolor="#6D6D8F">&nbsp;</td>
  </tr>
  <tr>
    <td>&nbsp;</td>
    <td>
      <table width="100%"  border="0" cellpadding="0" cellspacing="0" class="title2">
        <tr>
          <td><p><strong>3.11 </strong><strong>Το σκάνδαλο Γουότεργκεϊτ </strong></p></td>
        </tr>
      </table>      
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Τα κόκαλα των ποδιών και των χεριών  κλειδωμένα,</strong><strong> </strong><br>
              <strong>λόγω του θορύβου  το σπίτι είναι ακατοίκητο για πολύ καιρό.</strong><strong> </strong><br>
              <strong>Σκάβοντας στα όνειρα θα είναι  αλλόκοτοι,</strong><strong> </strong><br>
              <strong>το σπίτι υγιές και κατοικημένο χωρίς  θόρυβο. (</strong><strong>VII</strong><strong>-41)</strong><strong> </strong></p>
          </td>
        </tr>
      </table>      
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="50%"><div align="center"><img src="images/3.11a.jpg" width="350" height="233"></div></td>
          <td width="50%"><div align="justify">
            <p>Αναφέρεται  σε διάφορα γεγονότα της Αμερικανικής Ιστορίας και είναι κι αυτό ένα  από τα τετράστιχα με τις πολλές ερμηνείες. <span class="michel">«Το σπίτι»</span> αναφέρεται στον  Λευκό Οίκο. Ένα από τα ήσσονος σημασίας γεγονότα που είδα ήταν το σκάνδαλο  του Γουότεργκέϊτ. Κάνω μία  νύξη γι' αυτό καθώς είναι κάτι δυσάρεστο που  θα συνέβαινε, όχι απαραίτητα αναπόφευκτο. </p>
          </div></td>
          
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="50%"><div align="justify">
              <p>Με άκρα μυστικότητα, οι πρόεδροι της  υποτιθέμενης ελεύθερης χώρας, κάνουν σταθερά κατάχρηση της δύναμής τους σε όλο και μεγαλύτερο βαθμό. Χρειαζόταν να  συμβεί κάτι που να τους ταρακουνήσει αλλά να ταρακουνήσει και τον κόσμο ώστε να  πάψει να ζει αυτάρεσκα και μακάρια. </p>
          </div></td>
          <td width="50%"><div align="center"><img src="images/3.11aa.jpg" width="330" height="266"></div></td>
        </tr>
      </table>
      <br>
      <table width="100%" border="0" cellpadding="4" cellspacing="0" class="style1">
        <tr>
          <td><div align="justify">Θα υπάρξει στο μέλλον μια εποχή μεγάλης κοινωνικής αναταραχής, ακόμα  μεγαλύτερης από αυτήν της εποχής του Βιετνάμ. Βλέπω κάτι σαν ένα δικαστικό σώμα  ενόρκων, η καταδίκη, όμως, δεν μπορεί  να αποφασιστεί στο δικαστήριο, αλλά εφαρμόζεται στις εκλογές. Θα γίνουν, δηλαδή, εκλογές και ο λαός θα είναι το σώμα  των ενόρκων, η δε ψήφος του θα είναι απόλυτα  μοιρασμένη ανάμεσα στους δύο υποψήφιους προέδρους.<br>
          Η  εκλογική επιτροπή δεν θα μπορεί να βγάλει την απόφαση λόγω της απόλυτης  ισοψηφίας που θα επικρατεί σ' ολόκληρη τη χώρα, και προσωρινά θα παγώσουν οι  δημοκρατικές διαδικασίες. Οι άνθρωποι θα κραυγάζουν υπέρ του όποιου  υποψήφιου ψήφισε ο καθένας κι αυτό θα δημιουργήσει μεγάλη αναταραχή σ' όλο το  έθνος. Θα είναι ένα ευαίσθητο θέμα λόγω και της παγκόσμιας κατάστασης γενικότερα,  τη συγκεκριμένη στιγμή. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        
        <tr>
        <td width="48%"><img src="images/3.11b.jpg" width="350" height="236"></td>
          <td width="52%"><div align="justify">Έτσι, αν ένας από τους δύο υποψήφιους αναλάβει την  προεδρεία, θα υπάρξει κίνδυνος εμφυλίου πολέμου ή, το λιγότερο, μιας  επανάστασης. Θα περάσει αρκετός χρόνος μέχρι να καταλήξουν σ' ένα συμβιβασμό και  να προκηρύξουν νέες εκλογές, με κάποιον   αποδεκτό από όλους υποψήφιο, ο οποίος να  μπορεί να εγκατασταθεί  στον Λευκό Οίκο, με ειρηνικό τρόπο. Με τη φράση <em> <span class="michel">«σκάβοντας στα όνειρα»</span> </em>εννοώ ότι στη  διάρκεια της προσπάθειας να βρεθεί μια λύση στο πρόβλημα, θα υπάρξει πολλή ρητορεία.<br>
          </div></td>
        </tr>
        <tr>
          <td colspan="2"> <div align="justify">Θα ακουστούν πολλά  περί πατριωτισμού και αγάπης προς την  πατρίδα και άλλα παρόμοια, και θα έρθουν στο προσκήνιο τα όνειρα των  πατέρων-ιδρυτών του έθνους. </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="50%"><div align="justify">
              <p>Στην περίπτωση του Γουότεργκέϊτ, <em><span class="michel">«τα κόκαλα των χεριών και των ποδιών κλειδωμένα»</span>,</em> αναφέρεται στον πρόεδρο που έκανε κατάχρηση των δυνάμεων της CIA προς όφελος του πολιτικού του κόμματος και  εναντίον του αντίπαλου κόμματος. Ήταν σαν να κόβεις το χέρι σου ή να  κόβεις τη μύτη σου για να χωρίσεις στα δύο το πρόσωπο σου,  δεδομένου ότι και τα δύο κόμματα επιθυμούν να εργαστούν για το καλό του έθνους.  Κι αφήνουν ασήμαντα πράγματα, κομματικές διαφορές να μπαίνουν ανάμεσα  τους και να γίνονται τεράστια. Ο Πρόεδρος έκανε κατάχρηση  εξουσίας την περίοδο των εκλογών εναντίον του άλλου κόμματος,  δημιουργώντας μεγάλο θόρυβο ...</p>
          </div></td>
          <td width="50%"><div align="center"><img src="images/3.11c.jpg" width="300" height="325"></div></td>
        </tr>
        <tr>
          <td colspan="2"><div align="justify"> Με άλλα λόγια, το Γουότεργκέϊτ.  (Ένα γλωσσοπαίγνιο : το άνοιγμα μιας πύλης νερού - water gate - θα δημιουργούσε  μεγάλο θόρυβο - <em><span class="michel">«λόγω του θορύβου το  σπίτι είναι ακατοίκητο για πολύ καιρό»</span></em>). Τα πράγματα δεν ηρέμησαν παρά μόνο  όταν ο Πρόεδρος παραιτήθηκε απ' τη θέση του κι αντικαταστάθηκε από  κάποιον άλλον.<br>
          <em>Σημείωση : Μπορούμε τώρα να καταλάβουμε την  αναλογία. Και στις δύο περιπτώσεις κάποιος έπρεπε να </em><em>διοριστεί για να καλύψει τη θέση μέχρι να εκλεγεί  αρμοδίως ένας πρόεδρος. Αυτό εννοεί όταν λέει ότι <span class="michel">«το σπίτι είναι ακατοίκητο»</span>.  Υπήρξε μία χρονική περίοδος στο Γουότεργκέϊτ </em><em>αλλά  και στο μελλοντικό γεγονός, κατά την οποία η χώρα κυβερνιόταν από κάποιον που  δεν είχε εκλεγεί απ' τον λαό.</em></div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="35%"><img src="images/3.11d.jpg" width="250" height="342"></td>
          <td width="65%"><div align="justify">Ο άνδρας που διορίστηκε - ο Τζέραλντ Φορντ - ήταν  σε πολύ λεπτή θέση, γιατί όταν απαγγέλθηκαν οι κατηγορίες στον Πρόεδρο, εκείνος  είχε μόλις διοριστεί Αντιπρόεδρος. Στη συνέχεια, ο Πρόεδρος παραιτήθηκε και ο ίδιος έγινε  Πρόεδρος χωρίς ποτέ να πάρει ούτε μία ψήφο  από κανέναν, εκτός από τους ψηφοφόρους της εκλογικής του περιφέρειας, στο Μίτσινγκαν. Ο Φορντ βρισκόταν σε πολύ δύσκολη  θέση. Δεν ζήτησε ποτέ να του συμβεί  κάτι τέτοιο ούτε είχε βλέψεις για την προεδρεία. Ωστόσο, τα κατάφερε πολύ καλά δεδομένων των συνθηκών και ο  τρόπος που χειρίστηκε την όλη κατάσταση,  έφερε πολλά καλά στο κάρμα του. <em><span class="michel">«Το σπίτι  ήταν  κατοικημένο»</span>,</em> αλλά ήταν <em><span class="michel">«ακατοίκητο»</span></em> όταν δεν υπήρχε εκλεγμένος  πρόεδρος. Αυτή η άλλη ερμηνεία για  τις εκλογές είναι πιο σημαντική, γιατί το επεισόδιο του Γουότεργκέιτ έχει ήδη περάσει.<br>
          </div></td>
        </tr>
        
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Τον επόμενο χρόνο  θα ανακαλυφθούν από μία πλημμύρα,</strong><br>
              <strong>δύο εκλεγμένοι  αρχηγοί, ο πρώτος δεν θα κρατήσει'</strong><br>
              <strong>καταφύγιο για τον  ένα η απόδραση στις σκιές,</strong><br>
              <strong>λεηλατημένο το σπίτι του πρώτου θα  μείνει. (ΙΧ-4)</strong><strong> </strong></p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="59%"><div align="justify">
              <p>Η <em><span class="michel">«πλημμύρα»</span> </em>είναι μεταφορικά η εποχή του  Γουότεργκέϊτ στην Αμερικανική ιστορία. Οι <em><span class="michel">«δύο  εκλεγμένοι αρχηγοί»</span></em> είναι ο Πρόεδρος και ο Αντιπρόεδρος. Ο ένας θα  παραμείνει και ο άλλος - ο Σπύρος Άγκνιου - θα βρει καταφύγιο κρυβόμενος <em><span class="michel">«στις σκιές»</span>,</em> δηλαδή θα παραιτηθεί αντί  να αντιμετωπίσει τις συνέπειες. Στα χρόνια που θάρθουν όταν θα εξετάζετε τα δικαστικά  αρχεία θα διαπιστώσετε ότι άδικα ο Άγκνιου κατηγορήθηκε συνολικά. Κι ότι ο  Νίξον διέφυγε των κατηγοριών παραιτούμενος πριν του απαγγελθούν κατηγορίες. Το <em><span class="michel">«λεηλατημένο σπίτι»</span></em> είναι το πολιτικό  σύστημα των ΗΠΑ που δέχθηκε ένα πλήγμα με μακροχρόνιες συνέπειες. </p>
          </div></td>
          <td width="41%"><div align="center"><img src="images/3.11e.jpg" width="250" height="321"></div></td>
        </tr>
        
      </table>
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Ο κήπος του κόσμου κοντά στη νέα πόλη,</strong> <br>
              <strong>στο δρόμο με τα κούφια βουνά, </strong> <br>
              <strong>θα αιχμαλωτιστεί και θα ριχτεί στη δεξαμενή,</strong> <br>
              <strong>θα εξαναγκαστεί να πιεί νερό δηλητηριασμένο με  θειάφι. (Χ-49)</strong> </p></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="35%"><img src="images/3.11f.jpg" width="350" height="232"></td>
          <td width="65%"><div align="justify">
            <p><em>Ο  <span class="michel">«κήπος του κόσμου»</span> </em>αναφέρεται στη Νέα Υόρκη δεδομένου ότι τεράστιες  ποσότητες τροφής καλλιεργούνται εκεί, και έχει τόσο πλεόνασμα που θα μπορούσε να θρέψει όλο τον  κόσμο. Στα Βραχώδη Όρη υπήρξε πρόσφατα ή θα υπάρξει <em><span class="michel">«μία νέα πόλη στο δρόμο με τα κούφια βουνά»</span></em> χτισμένη στα πλαίσια  ενός κυβερνητικού προγράμματος. Θα είναι μία πλήρης πόλη με όλες τις  απαραίτητες υπηρεσίες για τους κατοίκους της. </p>
            </div></td>
        </tr>
        <tr>
          <td colspan="2"><div align="justify">
            <div align="justify">
              <p>Θα συνορεύει με εκτεταμένους  υπόγειους χώρους, βαθιά μέσα στις κοιλότητες των βουνών, όπου είναι  αποθηκευμένα μυστικά αρχεία και άλλα συναφή. Θα συμβεί κάποιο είδος τήξης σ' έναν  πυρηνικό αντιδραστήρα. Το νερό που θα εισαχθεί με αντλία μέσα στον αντιδραστήρα  για να τον ψυχράνει δεν θα είναι απόλυτα καθαρό. Θα γίνει ένα λάθος και κάποιο  στοιχείο του νερού θα αντιδράσει με τα ραδιενεργά στοιχεία του αντιδραστήρα και θα  προκληθεί ένα ατύχημα. Το δηλητήριο στο οποίο αναφέρεται το τετράστιχο - <em><span class="michel">«νερό δηλητηριασμένο με θειάφι»</span></em> - αφορά  σε ραδιενεργό δηλητήριο και όχι σε συμβατικό. <br>
                Ο  αντιδραστήρας βρίσκεται μέσα στις κοιλότητες του βουνού αλλά επειδή η πόλη βρίσκεται ακριβώς  δίπλα, θα υπάρξει κίνδυνος και για τους κατοίκους της. Η πόλη βρίσκεται εκεί  λόγω του αντιδραστήρα, με κατοίκους της τους τεχνικούς και κάποιους άλλους.<br>
              </p>
            </div>
          </div></td>
        </tr>
      </table>
      <br>
      <table width="100%" border="0" cellpadding="6" cellspacing="0" class="style1">
        <tr>
          <td width="52%"><div align="justify">
              <p><em>Σημείωση : Είναι πιθανό να αναφέρεται στις  εγκαταστάσεις NORAD στα Βραχώδη Όρη του Κολοράντο.  Στο βιβλίο του &quot;Μεγάλα Μυστικά&quot;, ο </em>William Poundstone<em> αναφέρει τη μυστική πόλη, η  οποία θα χρησιμοποιηθεί για να στεγάσει τους υψηλούς αξιωματούχους της  κυβέρνησης σε περίπτωση πυρηνικής επίθεσης. Η πόλη έχει χτιστεί μέσα στις κοιλότητες  του Όρους Weather, 72 χλμ. δυτικά της  Ουάσινγκτον. </em></p>
          </div></td>
          <td width="48%"><div align="center"><img src="images/3.11g.jpg" width="350" height="185"></div></td>
        </tr>
        <tr>
          <td colspan="2"><div align="justify"><em>Είναι μία εντελώς υπόγεια πόλη, αποτελούμενη από κυβερνητικά  κτίρια, καφετέριες και νοσοκομεία. Είναι εντελώς αυτόνομη με το δικό  της υδραγωγείο, αποθήκες τροφίμων, και εργοστάσιο παραγωγής  ενέργειας. Επί του παρόντος, είναι επανδρωμένη με εκατοντάδες κυβερνητικούς υπαλλήλους,  τεχνικούς επιστήμονες και εργάτες. Υπάρχει ακόμα εκεί μία υπόγεια τεχνητή λίμνη.</em></div></td>
        </tr>
      </table>
      <br>
      <table width="100%"  border="0" cellspacing="0" cellpadding="4" class="style1">
        <tr>
          <td class="style7"><table width="600" border="0" align="center" cellpadding="4" cellspacing="0">
            <tr>
              <td width="30%" class="style10"><div align="center"><a href="p03.10.htm">Previous</a></div></td>
              <td width="40%"><div align="center"><a href="in_03.htm" class="style10">Home</a><br><a href="../home.htm">Main menu</a></div></td>
              <td width="30%"><div align="right" class="style10">
                  <div align="center"><a href="p03.12.htm">Next</a></div>
              </div></td>
            </tr>
          </table></td>
        </tr>
      </table>      </td>
    <td class="style7">&nbsp;</td>
  </tr>
  <tr bgcolor="#7996B1">
    <td bgcolor="#6D6D8F" class="style7">&nbsp;</td>
    <td bgcolor="#6D6D8F" class="style7">&nbsp;</td>
    <td bgcolor="#6D6D8F" class="style7">&nbsp;</td>
  </tr>
</table>
</body>
</html>

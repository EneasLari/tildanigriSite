<html>
<head>
<title>Η ΕΠΙΣΤΡΟΦΗ ΤΟΥ ΝΟΣΤΡΑΔΑΜΟΣ - Τετράστιχα που αφορούν στο Παρελθόν - Κούβα - ο παρ' ολίγον πόλεμος - ΤΟ ΕΝ</title>
<link rel="shortcut icon" href="../logo.png">
<meta http-equiv="Content-Type" content="text/html; charset=iso-8859-7">
<link href="styles.css" rel="stylesheet" type="text/css">
<!--GOOGLEANALYTICS-->
<script async src="https://www.googletagmanager.com/gtag/js?id=G-EY23HG35ES"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());
  gtag('config', 'G-EY23HG35ES');
</script>
<!--ENDGOOGLEANALYTICS-->
</head>

<body>
<table width="780"  border="0" align="center" cellpadding="4" cellspacing="0" bgcolor="#FFFFFF" id="zzz">
  <tr bgcolor="#7996B1">
    <td bgcolor="#5C738D">&nbsp;</td>
    <td bgcolor="#5C738D">&nbsp;</td>
    <td bgcolor="#5C738D">&nbsp;</td>
  </tr>
  <tr>
    <td>&nbsp;</td>
    <td>
      <table width="100%"  border="0" cellpadding="0" cellspacing="0" class="title2">
        <tr>
          <td><p><strong>2.9 Κούβα - ο παρ' ολίγον πόλεμος </strong><strong></strong></p></td>
        </tr>
      </table>      
      <br>
      <table  border="0" align="center" cellpadding="4" cellspacing="0" class="nostrad">
        <tr>
          <td><p><strong>Οι δύο δεν θα παραμείνουν σύμμαχοι για πολύ΄ </strong><strong></strong>
          <br><strong>μέσα σε δεκατρία χρόνια παραδίδονται σε βάρβαρη δύναμη. </strong>
          <br><strong>Θα υπάρξει τέτοια απώλεια και στις δύο πλευρές, </strong>
          <br>
          <strong>που η μία θα ευλογήσει τη βάρκα (του Πέτρου) και του αρχηγού του. (</strong><strong>V </strong><strong>- 78) </strong></p></td>
        </tr>
      </table>      
      <br>
      <table width="100%"  border="0" cellpadding="0" cellspacing="0" class="style1">
        <tr>
          <td><table width="100%" border="0" cellpadding="6" cellspacing="0" class="style1">
            <tr>
              <td width="62%"><div align="justify">Το τετράστιχο αναφέρεται στην Αμερική και τη Ρωσία, μετά τον Β' Παγκόσμιο Πόλεμο. Παρ' όλο που ήταν σύμμαχοι, κατά τη διάρκεια του πολέμου και αμέσως μετά, στη διάρκεια της κατάληψης της Γερμανίας, <em><span class="michel">«δεν παρέμειναν σύμμαχοι για πολύ»</span>. </em> Μέσα σε πέντε χρόνια από τη λήξη του πολέμου, οι δύο αυτές δυνάμεις βρέθηκαν αντίπαλες. </div></td>
              <td width="38%"><div align="center"><img src="images/2.9a.jpg" width="242" height="242"></div></td>
            </tr>
          </table>
            <table width="100%" border="0" cellpadding="6" cellspacing="0" class="style1">
              <tr>
                <td><div align="center"><strong><img src="images/2.9c.jpg" width="200" height="239"></strong></div></td>
                <td><div align="justify">Αν αρχίσουμε να μετράμε από το 1950, από τη στιγμή που οι δύο δυνάμεις διχάστηκαν, τα <em><span class="michel">«δεκατρία χρόνια»</span> </em> αναφέρονται στην πιο έντονη περίοδο του ψυχρού πολέμου, την πυραυλική κρίση στην Κούβα, όπου βρέθηκαν κοντά στο ξέσπασμα ενός ανοιχτού πολέμου. Επρόκειτο για μία περίοδο μεγάλης ανησυχίας και στις δύο χώρες. Η Ρωσία προσπαθούσε να ανασυγκροτηθεί από τις ζημιές του πολέμου και ταυτόχρονα να εκσυγχρονιστεί, κι αυτό δημιουργούσε μεγάλη κοινωνική πίεση. Ο Στάλιν έκανε τις γνωστές εκκαθαρίσεις και οι άνθρωποι συνέχιζαν να δολοφονούνται χωρίς λόγο από τη μυστική αστυνομία, ως κατά φαντασίαν εχθροί του κράτους. Επίσης, την ίδια εποχή, στις ΗΠΑ επικρατούσε μεγάλη κοινωνική αναταραχή εξαιτίας της παράνοιας σχετικά με τον κομμουνισμό, έτσι όπως την ανακίνησε ο ΜακΚάρθυ και άλλοι ομοϊδεάτες του. Και οι δύο χώρες είχαν καλλιεργήσει ένα παρανοϊκό κλίμα. </div></td>
              </tr>
            </table>
            <table width="100%" border="0" cellpadding="6" cellspacing="0" class="style1">
              <tr>
                <td><div align="justify">Εκείνη λοιπόν την εποχή, οι λαοί συνειδητοποίησαν ότι είχαν βρεθεί σε απόσταση αναπνοής από το ξέσπασμα μιας ανοιχτής σύγκρουσης, κανείς όμως σ' αυτό το επίπεδο δεν μπορεί να συνειδητοποιήσει στ' αλήθεια, πόσο κοντά στον πόλεμο είχαν φτάσει. Το σημείο αυτό ήταν μία πολύ κρίσιμη καμπή στις διακλαδώσεις του χρόνου. Μία μεγάλη διασταύρωση, της οποίας είτε θ' ακολουθούσαν τη μία κατεύθυνση και θα άρχιζαν να επεξεργάζονται τα προβλήματά τους και να κάνουν ειρήνη, ή τουλάχιστον να φτάσουν να συνομιλούν μεταξύ τους, όπως κάνουν σήμερα. Ή που θα μπορούσαν να ριχτούν στον πόλεμο και στην πορεία, να καταστρέψουν το μεγαλύτερο μέρος της Ευρώπης, πετώντας πυραύλους και βόμβες η μία στην άλλη. Δεδομένου ότι αυτό ήταν ένα μείζον σημείο κατά μήκος των νημάτων του χρόνου, προβλήθηκε πολύ καθαρά μπροστά μου και μου ήταν σχετικά εύκολο να το εντοπίσω. </div></td>
                <td><img src="images/2.9b.jpg" width="200" height="300"></td>
              </tr>
</table>

            <table width="100%" border="0" cellpadding="6" cellspacing="0" class="style1">
              <tr>
              <td><img src="images/2.9d.jpg" width="300" height="240"></td>
                <td><div align="justify"><em>(Σημείωση : Τον Ιανουάριο του 1992 αποδείχτηκε ότι ο Νοστράδαμος είχε δίκιο. Η κρίση του 1962 πυροδοτήθηκε από την εγκατάσταση Σοβιετικών πυρηνικών πυραύλων, βεληνεκούς 1300 με 1600 χλμ. Ο Κέννεντυ το είδε αυτό ως ουσιαστική απειλή για τις Ηνωμένες Πολιτείες. Οι πύραυλοι αυτοί αποσύρθηκαν τελικά, μετά από κάποιες μέρες έντασης, στη διάρκεια των οποίων, ο Κέννεντυ τελούσε υπό ισχυρή πίεση να εισβάλει στην Κούβα. Ο Σοβιετικός Στρατηγός Α.Ι. Γκρίμπκωβ ανακοίνωσε ότι κατά τη διάρκεια της πυραυλικής κρίσης στην Κούβα, η Σοβιετική Ένωση έστειλε επίσης μικρού βεληνεκούς (65 περίπου χλμ.) πυρηνικά όπλα στην Κούβα και έδωσε την άδεια να χρησιμοποιηθούν εναντίον οποιασδήποτε δύναμης εισβολής των Η.Π.Α. </em></div></td>
                
              </tr>
              <tr>
                <td colspan="2"><div align="justify"><em>Είπε ότι οι δύο υπερδυνάμεις βρίσκονται πολύ πιο κοντά στη διεξαγωγή πυρηνικού πολέμου, απ' ότι θεωρείτο μέχρι τώρα. Ο Ρόμπερτ ΜακΝαμάρα, υπουργός Άμυνας του Τζον Κέννεντυ, δήλωσε ότι αγνοούσε την ύπαρξη των πυραύλων μικρού βεληνεκούς στην Κούβα, τη συγκεκριμένη περίοδο. Ήταν, όμως, απόλυτα βέβαιος ότι ο Κέννεντυ θα έδινε την εντολή για πυρηνικά αντίποινα στην Κούβα - και ίσως και στην ίδια τη Σοβιετική Ένωση - σε περίπτωση που πυρηνικά όπλα χρησιμοποιούντο εναντίον δυνάμεων των Η.Π.Α. Ένας Αμερικανός κυβερνητικός εκπρόσωπος δήλωσε «Φτάσαμε πιο κοντά σε πυρηνικό πόλεμο απ' ό,τι θα μπορούσε κανείς ποτέ να φανταστεί. Δεν υπάρχει καμία αμφιβολία ότι φτάσαμε στο χείλος του γκρεμού»). </em></div></td>
              </tr>
            </table>
            <table width="100%" border="0" cellpadding="6" cellspacing="0" class="style1">
              <tr>
                <td><div align="center"><img src="images/2.9e.jpg" width="350" height="230"></div></td>
                <td><div align="justify">Στα Γαλλικά, η λέξη Barque (μυοδρόμων, είδος ιστιοφόρου) είναι γραμμένη με κεφαλαίο. Λέει στο τετράστιχο<em> <span class="michel">«θα ευλογήσει τη Βάρκα».</span> </em>Ένας άντρας, τον οποίο μία χώρα θα φέρει στις Ηνωμένες Πολιτείες, θα επιδοκιμάσει τις προσπάθειες της Καθολικής Εκκλησίας για επίτευξη ειρήνης ανάμεσα στις δύο χώρες, καθώς επίσης και τις προσπάθειες παρέμβασης της σε άλλες ένοπλες συγκρούσεις. </div></td>
              </tr>
              <tr>
                <td colspan="2"><p align="justify">Η Ρωσία, η οποία υποστηρίζει ότι είναι μία αθεϊστική χώρα, βλέπει με καχυποψία οποιαδήποτε κίνηση της Καθολικής Εκκλησίας, θεωρώντας την καπιταλιστικό τέχνασμα. Αντίθετα, η καπιταλιστική, υποτιθέμενα Χριστιανική χώρα, οι Ηνωμένες Πολιτείες, θα επιδοκιμάσει τις προσπάθειες, θεωρώντας ότι πρόκειται για μία τρίτη πλευρά, που θα ήταν κατά κάποιο τρόπο αντικειμενική και θα βοηθούσε στην επίλυση των προβλημάτων τους. Ο Πάπας στον οποίο αναφέρεται, είναι ο προηγούμενος Πάπας, ο οποίος ήταν ιδιαίτερα αναμειγμένος με την πολιτική και κατέβαλε προσπάθειες για την παγκόσμια ειρήνη. Ένας άλλος λόγος που λέει γιατί τον παρομοίασε με βάρκα είναι γιατί είναι ένα είδος πλοίου, κάτι που ταξιδεύει. Και ο συγκεκριμένος Πάπας κάθε άλλο παρά παρέμεινε απομονωμένος μέσα στο Βατικανό. </p>
                  <p align="justify"><em>(Σημείωση : Αποκαλύφθηκε το 1992 ότι, κατά το παρελθόν, ο προηγούμενος Πάπας είχε μεσολαβήσει σε πολιτικές διαπραγματεύσεις ανάμεσα στις Ηνωμένες Πολιτείες και τις Κομμουνιστικές χώρες. Αποκαλύφθηκε μάλιστα ότι ο Πρόεδρος Ρήγκαν ενέκρινε, πριν από δέκα χρόνια, ένα μυστικό πρόγραμμα βοήθειας προς το εκτός νόμου κόμμα της Αλληλεγγύης στην Πολωνία, κατόπιν συνεννόησής του με τον Πάπα Ιωάννη Παύλο τον </em><em>Β΄ και παρά την </em><em>έντονη διαφωνία του με τους κυβερνητικούς του αξιωματούχους.) </em></p>
                  <div align="justify">Αρκετά τετράστιχα αναφέρονται στην εκθρόνιση του Σάχη στο Ιράν και την άνοδο στην εξουσία του Αγιατολάχ Χομεϊνί επειδή αυτά ήταν γεγονότα που προηγήθηκαν της τρομερής &quot;περιόδου των ταραχών&quot; <strong>(ΙΙ-10 και Ι-70).</strong></div></td>
              </tr>
            </table>
          </td>
        </tr>
      </table>      <br>
      <table width="100%"  border="0" cellspacing="0" cellpadding="4" class="style1">
        <tr>
          <td class="style7"><table width="600" border="0" align="center" cellpadding="4" cellspacing="0">
            <tr>
              <td width="30%" class="style10"><div align="center"><a href="p02.8.htm">Previous</a></div></td>
              <td width="40%"><div align="center"><a href="in_02.htm" class="style10">Home</a><br><a href="../home.htm">Main menu</a></div></td>
              <td width="30%"><div align="right" class="style10">
                  <div align="center"><a href="p03.01.htm">Next</a></div>
              </div></td>
            </tr>
          </table></td>
        </tr>
      </table>      </td>
    <td class="style7">&nbsp;</td>
  </tr>
  <tr bgcolor="#7996B1">
    <td bgcolor="#5C738D" class="style7">&nbsp;</td>
    <td bgcolor="#5C738D" class="style7">&nbsp;</td>
    <td bgcolor="#5C738D" class="style7">&nbsp;</td>
  </tr>
</table>
</body>
</html>

<html>
<head>
<meta http-equiv="Content-Type" content="text/html; charset=iso-8859-7">
<title>ΤΟ ΗΜΕΡΟΛΟΓΙΟ ΤΩΝ ΧΡΩΜΑΤΩΝ - Βλέπω την αύρα της φίλης κι όταν δεν είναι εδώ - ΤΟ ΕΝ</title>
<link rel="shortcut icon" href="../logo.png">
<link href="styles.css" rel="stylesheet" type="text/css">
<link rel="stylesheet" href="css/lightbox.css" type="text/css" media="screen" />
<script src="js/prototype.js" type="text/javascript"></script>
<script src="js/scriptaculous.js?load=effects" type="text/javascript"></script>
<script src="js/lightbox.js" type="text/javascript"></script>
<style type="text/css">
<!--
.td_bg1 {
	background-image: url(images/45b.jpg);
	background-repeat: no-repeat;
}
-->
</style>
</head>

<body>
<table width="780" border="0" align="center" cellpadding="0" cellspacing="0" background="images/bg_black.jpg" bgcolor="#000033">
  <tr>
    <td class="title"><div align="center">
      <p>&nbsp;</p>
      <p><strong class="title1">58</strong><strong>. </strong><strong>Βλέπω την αύρα της φίλης <br>
      </strong><strong>κι όταν δεν είναι εδώ</strong>      </p>
      <p>&nbsp;</p>
    </div></td>
  </tr>
  <tr>
    <td><div align="center">
      <table width="100%" border="0" cellpadding="8" cellspacing="4">
        <tr>
          <td><p align="center"><a href="images/big/58.jpg" rel="lightbox"><img src="images/58.jpg" width="720" height="524" border="0"></a><br>
          </p></td>
          </tr>
        <tr>
          <td class="txt"><table border="0" align="center" cellpadding="10" cellspacing="0">
            <tr>
              <td class="txt"><div align="justify">
                <p>Άνοιξη 2007. Είμαι στο σπίτι μόνη μου και ξεκουράζομαι. Ξαφνικά ο χώρος γεμίζει από πράσινο και μωβ Φως. Είναι τόσο έντονο που «σβήνουν» τα αντικείμενα γύρω μου και βρίσκομαι ολόκληρη μέσα σ' αυτό το Φως. Όταν, αργότερα μέσα στη μέρα, επικοινωνήσαμε με τη φίλη, μου είπε ότι την ίδια ώρα που εγώ έβλεπα αυτό το Φως, εκείνη μεταβίβαζε ενέργεια. Η ίδια σύμπτωση επαναλήφθηκε πολλές φορές στο μέλλον. Άλλη μέρα, πάλι, που είδα να γεμίζει το σπίτι μου με το ίδιο λαμπερό Φως, μου είπε ότι εκείνη τη στιγμή προσευχόταν. </p>
                <p>Η αύρα της φίλης έχει δύο κυρίαρχα χρώματα, το πράσινο και το μωβ, που γεμίζουν πάντα το χώρο γύρω της. Το διαπιστώνω όποτε βρισκόμαστε μαζί, αλλά τώρα πια <em>και </em> χωρίς τη φυσική της παρουσία. Το πράσινο, που είναι το χρώμα της άνευ όρων αγάπης, δείχνει ότι η φίλη προτάσσει τη λειτουργία του τέταρτου κέντρου, επειδή αυτό εξυπηρετεί το έργο προσφοράς που έχει αναλάβει στη συγκεκριμένη ενσάρκωση. Τη διακρίνει η άπειρη, αιώνια και αμετάβλητη αγάπη για τους πάντες και τα πάντα. Γι' αυτό, το πράσινο Φως που φέρει είναι πολύ δυνατό και διαυγέστατο. Ωστόσο, το κυρίαρχο χρώμα της αύρας της είναι το μωβ, το χρώμα της διόρασης, της δυνατότητας κατάλυσης των γήινων περιοριστικών διαστάσεων, δηλαδή της ύλης, του χώρου και του χρόνου κι ακόμη το χρώμα της επέκτασης πρόσληψης και εκπομπής ενέργειας λεπτότερων δονήσεων. </p>
                <p>Κάθε άνθρωπος εμφανίζει στην αύρα του, το απολύτως προσωπικό δονητικό του πρότυπο. Το ενεργειακό του πεδίο απαρτίζεται από ένα σύνολο γεωμετρικών και άλλων σχημάτων και μορφοποιήσεων, που μπορεί να δονούνται από άναρχα και χαοτικά μέχρι απόλυτα αρμονικά και ισορροπημένα. Στην αύρα της φίλης, βλέπω αυτό το τέλειο ρομβοειδές πλέγμα. </p>
                <p>΄Οποτε βρίσκομαι μέσα σ' αυτό το φως, καταλύεται ο χώρος και ο χρόνος και νιώθω απόλυτα ευτυχής και πλήρης. Συχνά, αρκεί να συνδεθούμε με τη σκέψη μας με ανθρώπους που μας γαληνεύουν και μας εμπλουτίζουν για να «κατοικήσουμε» μ' αυτόν τον τρόπο μέσα στην αύρα τους και να απολαύσουμε την αίσθηση της ένωσης.<br>
                </p>
                </div></td>
            </tr>
          </table></td>
        </tr>
      </table>
    </div></td>
  </tr>
  <tr>
    <td class="txt">&nbsp;</td>
  </tr>
  <tr>
    <td class="txt"><table width="400" border="0" align="center" cellpadding="4" cellspacing="4">
      <tr>
        <td width="130"><div align="center"><a href="p57.html">Previous</a></div></td>
        <td width="128"><div align="center"><a href="index.html">Home</a><br><a href="../home.htm">Main menu</a></div></td>
        <td width="102"><div align="center"><a href="p59.html">Next</a></div></td>
      </tr>
    </table></td>
  </tr>
</table>
</body>
</html>
